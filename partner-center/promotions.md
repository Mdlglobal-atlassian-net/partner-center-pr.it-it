---
title: Utilizzare le promozioni per attirare nuovi clienti | Centro per i partner
description: In quanto partner di Microsoft nel programma Cloud Solutions Provider, puoi acquistare sottoscrizioni a prezzi promozionali e offrire sconti ai tuoi clienti.
author: MaggiePucciEvans
ms.openlocfilehash: ee86b07deee9fa62ce40d9926b98d7c80f48c7a6
ms.sourcegitcommit: d4a055eb0a910911f6cf1618cf6f20ff3405a41c
ms.translationtype: HT
ms.contentlocale: it-IT
ms.lasthandoff: 08/24/2017
---
# <a name="use-promotions-to-attract-new-customers"></a>Utilizzare le promozioni per attirare nuovi clienti  

**Si applica a: Centro per i partner**

<!--[FWLink: https://go.microsoft.com/fwlink/?linkid=852469]-->

Occasionalmente Microsoft offre promozioni per le sottoscrizioni basate sulle licenze per consentirti di offrire sconti ai clienti e far crescere la tua attività. 

Microsoft offre due tipi di promozioni; quelle disponibili per tutti i partner idonei nel programma Cloud Solution Provider (CSP) e quelle disponibili solo per i partner in una determinata area geografica.

I prezzi promozionali vengono applicati automaticamente al prezzo netto quando acquisti nuove sottoscrizioni con il prezzo promozionale. Inoltre, tutte le licenze aggiunte a una sottoscrizione acquistata alla tariffa promozionale vengono aggiunte al prezzo promozionale. 

Fermati un istante ed esamina questi importanti aspetti sulle promozioni:

-   Il prezzo scontato di una sottoscrizione si applica solo per la durata della sottoscrizione. Quando una sottoscrizione scontata scade, il prezzo di rinnovo della sottoscrizione viene ripristinato a quello di listino. Ciò significa che tutte le sottoscrizioni configurate per il rinnovo automatico verranno rinnovate al prezzo attuale. Puoi trovare il listino prezzi nella pagina **Prezzi e offerte**. 

-   Se una sottoscrizione è idonea per più promozioni, viene applicata automaticamente la promozione con la percentuale di sconto più alta.

-   Gli annullamenti delle sottoscrizioni acquistate a prezzo promozionale seguono lo stesso processo e gli stessi criteri delle sottoscrizioni acquistate a prezzo normale.

## <a name="see-available-promotions"></a>Vedi le promozioni disponibili

Puoi visualizzare per quali promozioni sei idoneo, se presenti, nella tua pagina**Promozioni**. Seleziona **Promozioni** nel menu **Dashboard** per visualizzare un elenco di promozioni correnti insieme a sconto, tipo di promozione, date di inizio e fine per la sottoscrizione. Se non sono disponibili promozioni, viene visualizzato un messaggio che ti informa di tale situazione. 

>**Nota**<br>
Inoltre puoi visualizzare le promozioni quando effettui un acquisto. Quando selezioni una sottoscrizione, il prezzo promozionale appare nella pagina **Revisione**.

## <a name="purchase-subscriptions-at-promotion-prices"></a>Acquisto di sottoscrizioni a prezzi scontati

1. Nel menu **Dashboard** seleziona **Clienti**, quindi seleziona il cliente che acquista la sottoscrizione. 

2. Seleziona **Aggiungi sottoscrizione**.

3. Nella pagina **Nuova sottoscrizione** seleziona la sottoscrizione a cui si applica la promozione.

4. Immetti il numero di licenze di cui ha bisogno il cliente. 

5. Esamina l'ordine. Vedrai il prezzo promozionale che verrà applicato nella colonna **Sconto**.  

6.  Seleziona **Invia** per completare l'acquisto. Nella fattura successiva, il cliente vedrà il prezzo scontato.  



