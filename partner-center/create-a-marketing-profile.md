---
title: Creare un profilo di marketing | Centro per i partner
description: "Ogni anno, Microsoft attrae milioni di prospect qualificati nelle sue proprietà Web."
ms.assetid: 25964511-1CBC-4C68-B8A8-736CC6683C3D
author: MaggiePucciEvans
ms.openlocfilehash: 75733451e0011d9e0a8a2f8a1ab7b13349e956b5
ms.sourcegitcommit: 772577c0538a5d5b05d45f0e669697209761ab03
translationtype: HT
---
# <a name="create-a-marketing-profile"></a>Creare un profilo di marketing

**Si applica a**

-  Centro per i partner

Ogni anno, Microsoft attrae milioni di prospect qualificati nelle sue proprietà Web. Possiamo aiutarti a espandere il tuo mercato proponendo le tue soluzioni ai clienti. Grazie alle segnalazioni da Microsoft potrai entrare più facilmente in contatto con clienti alla ricerca delle tue speciali soluzioni per soddisfare le loro esigenze aziendali. Per partecipare, crea un profilo di marketing nel Centro per i partner.

Se hai un account Pinpoint, [puoi importare il profilo di marketing di Pinpoint nel Centro per i partner](importing-pinpoint-profiles-into-partner-center.md).

**Informazioni importanti per i partner che gestiscono profili su Pinpoint**

Come saprai, Microsoft sta lavorando duramente per creare un'esperienza nuova e migliorata per i partner per la pubblicazione e la gestione dei profili. Tutti i profili dei partner verranno alla fine migrati in questa nuova esperienza e Pinpoint sarà disconnesso nella seconda metà del 2017.

Grazie per la tua pazienza mentre completiamo questo entusiasmante aggiornamento. Forniremo aggiornamenti e indicazioni durante il processo. Nel frattempo, ti preghiamo di tenere presente quanto segue:

-   Se il tuo profilo è elencato in [manage.pinpoint.com](https://go.microsoft.com/fwlink/?linkid=838399) e desideri modificarlo, [accedi](https://go.microsoft.com/fwlink/?linkid=838394) a questo strumento.
-   Se sei registrato nel programma dei [provider di servizi cloud](https://go.microsoft.com/fwlink/?linkid=838395) (CSP) di Microsoft, accedi al [Centro per i partner](https://go.microsoft.com/fwlink/?linkid=838396). Puoi creare un nuovo profilo o importare il profilo Pinpoint esistente. Prima dell'importazione del profilo, dovranno essere state apportate tutte le modifiche. Consulta le informazioni seguenti per i dettagli.
-   Se non riesci a modificare il tuo profilo, contatta il tuo [Regional Service Center](https://go.microsoft.com/fwlink/?linkid=838398). 

**Recensioni dei clienti:** nell'ambio della transizione pianificata da Pinpoint al Centro per i partner, la precedente funzionalità di elenco delle recensioni dei clienti è stata rimossa e i partner non possono più accedere alle recensioni dei clienti. Prima della rimozione della funzionalità e delle relative recensioni, è stata inviata una comunicazione a tutti i partner interessati tramite il contatto e-mail indicato. Il piano corrente è quello di sostituirlo in futuro con un sistema più robusto e affidabile.

**Creare un profilo di marketing**

1.  Nel [Centro per i partner](http://go.microsoft.com/fwlink/p/?LinkId=808956), nel menu **Dashboard** seleziona **Impostazioni account** &gt; **Profilo di marketing**.
2.  Nella scheda **Profili** seleziona **Aggiungi un profilo di marketing**.
3.  Aggiorna le informazioni sulla tua azienda, tra cui le informazioni di contatto, gli attributi che mettono in evidenza le tue competenze aziendali e una descrizione che soddisfi le *linee guida per il profilo* indicate di seguito.

## <a name="profile-guidelines"></a>Linee guida per il profilo


-   Il tuo profilo può essere composto da un massimo di 2500 caratteri, ma i profili sintetici sono spesso i più efficaci.

-   Descrivi le tue qualifiche e competenze o quelle della tua azienda.

-   Usa il nome legale dell'azienda.

-   Includi un link alla home page dell'azienda nella casella del sito Web.

-   Verifica che tutte le informazioni siano aggiornate e accurate.

-   Non fare riferimento a un'altra azienda partner di Microsoft usando il nome, a meno che non sia una filiale o affiliata della tua azienda oppure che non esista un accordo in vigore con tale azienda partner per agire in collaborazione e/o promuovere le attività reciproche nell'ottica di sfruttare opportunità commerciali condivise.

-   Le parole chiave immesse dai clienti per la ricerca hanno il maggior peso. Includi parole chiave che descrivono in modo accurato la tua offerta aziendale, nonché la terminologia del settore che i clienti potrebbero usare per la ricerca delle soluzioni.

## <a name="ten-tips-for-a-great-profile"></a>Dieci suggerimenti per un profilo efficace


1.  **Rivolgiti al tuo pubblico** Scrivi come se stessi parlando al cliente e non per il team interno o per Microsoft.

2.  **Una prima frase di grande impatto** Se un cliente non riesce a capire dal primo paio di frasi che tu hai le competenze e l'esperienza necessarie per soddisfare le sue esigenze, passerà al partner successivo nei risultati di ricerca.

3.  **Sintesi** Le persone non leggono effettivamente online, ma danno un'occhiata rapida. Cerca di essere chiaro e sintetico nella presentazione di informazioni concrete sulla tua esperienza e le tue competenze. Meno è meglio.

4.  **Includi parole chiave pertinenti** L'integrazione di parole chiave è la cosa più importante che puoi fare per ottimizzare il tuo profilo per la ricerca nel nostro sito e i motori di ricerca. Le parole chiave possono essere nomi di prodotti Microsoft, esigenze aziendali, tendenze del settore e canali specifici.

5.  **Quello che serve ai clienti** Concentrati sul valore e sui vantaggi della tua offerta per il cliente e non sui processi o le funzionalità del software.

6.  **Linguaggio attivo** Scrivi con verbi e affermazioni che invitano all'azione. Evita espressioni passive, come "abbiamo offerto la nostra esperienza..."

7.  **Usa punti elenco** Suddividi le informazioni in sequenza (a, b, c, d e così via) in elenchi puntati in modo che siano più facili da leggere velocemente.

8.  **Niente tecnicismi** Usa un linguaggio semplice e comune, anche per descrivere qualcosa di molto tecnico.

9.  **Chiarezza prima di tutto** Evita nomi ingegnosi o fittizi per le tue applicazioni o i tuoi servizi. Per le tue offerte, scegli nomi che descrivono le funzionalità, le esigenze aziendali che possono soddisfare o l'attività o l'obiettivo dei clienti per cui sono progettate.

10. **Profilo sempre aggiornato** Mantieni il profilo sincronizzato con la presenza Web della tua azienda. Aggiorna il profilo e il sito per ogni rilascio di software o servizi, garantendo un'esperienza coerente per i clienti.

## <a name="related-topics"></a>Argomenti correlati


[Transizione da Pinpoint al Centro per i partner](importing-pinpoint-profiles-into-partner-center.md)

 

 



