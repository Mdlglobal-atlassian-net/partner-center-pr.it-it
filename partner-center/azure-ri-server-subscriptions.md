---
title: Istanze di macchina virtuale riservate di Azure (RI) + sottoscrizioni server per Azure | Centro per i partner
description: Attraverso l'introduzione di istanze riservate di Azure e sottoscrizioni server nel programma CSP, consentiamo ai nostri partner di far fronte alla richiesta in rapida crescita dei clienti di soluzioni più convenienti in grado di supportare carichi di lavoro nel cloud altamente prevedibili e persistenti. Il programma CSP consente ai partner di acquisire, fornire e gestire sottoscrizioni server e istanze riservate di Azure per conto dei clienti commerciali tramite il Centro per i partner Microsoft e il portale di Azure.
author: v-petand
keywords: Azure, sottoscrizioni, VM, prenotazione, istanza riservata
ms.openlocfilehash: a86274f22c2c2cc8c24105e3b8937e6e297bae9d
ms.sourcegitcommit: 2ce27f09e77eb1f6d7a33e7b154fec3b80ae36d1
ms.translationtype: HT
ms.contentlocale: it-IT
ms.lasthandoff: 06/19/2018
ms.locfileid: "2076041"
---
# <a name="azure-reserved-vm-instances-ri--server-subscriptions-for-azure"></a>Istanze di macchina virtuale riservate di Azure (RI) + sottoscrizioni server per Azure

**Ambito di applicazione:**

-  Centro per i partner
 
Microsoft ha [annunciato](https://blogs.partner.microsoft.com/mpn/better-together-azure-reserved-instances-server-subscriptions/?ln=en-us) l'immediata disponibilità di istanze di macchina virtuale riservate di Azure (RI), nonché la prossima disponibilità di sottoscrizioni di Windows Server e SQL Server, tramite il programma Cloud Solution Provider (CSP). 

Con l'introduzione delle istanze riservate di Azure e delle sottoscrizioni server nel programma CSP, Microsoft consente ai propri partner di far fronte alla richiesta in rapida crescita dei clienti di soluzioni più convenienti, in grado di supportare carichi di lavoro nel cloud altamente prevedibili e persistenti. Il programma CSP consente ai partner di acquisire, fornire e gestire sottoscrizioni server e istanze riservate di Azure per conto dei clienti commerciali tramite il Centro per i partner Microsoft e il portale di Azure.  
 
### <a name="compelling-new-azure-offer-in-csp"></a>Nuova straordinaria offerta di Azure in CSP 

Macchine virtuali di Azure ti offre tutta la flessibilità della virtualizzazione per un'ampia gamma di soluzioni di calcolo, per sviluppo e test, esecuzione di applicazioni ed estensione del data center.  

Adesso, grazie alle istanze di macchina virtuale riservate in CSP, i clienti commerciali possono risparmiare fino al 72% rispetto alle tariffe di una macchina virtuale di Azure con pagamento in base al consumo semplicemente acquistando, o "prenotando", la macchina virtuale per un periodo di 1 o 3 anni. I clienti di Windows Server con il vantaggio Azure Hybrid, incluso con Software Assurance, saranno in grado di risparmiare fino all'80% rispetto ai prezzi con pagamento in base al consumo.  

Microsoft associa queste incredibili possibilità di risparmio con la semplicità della selezione e le condizioni di distribuzione estremamente flessibili. Istanze di macchina virtuale riservate di Azure:  

-   Sono impostate per una "macchina virtuale di base". Questo significa che la decisione di distribuire un server di Windows o una macchina virtuale non di Windows Server non deve necessariamente essere presa in anticipo. Specifica semplicemente l'area di Azure, il tipo di macchina virtuale e la durata di 1 o 3 anni. 

-   Possono essere assegnate a più sottoscrizioni all'interno di un account cliente o a livello di singola sottoscrizione.  

-   Includono la possibilità di convertire istanze, famiglia, posizione e durata in qualsiasi momento.  

-   Possono essere annullate in qualsiasi momento durante il periodo di validità della prenotazione.  

-   Usufruiscono della capacità di calcolo con priorità nelle aree di Azure 
 
Le sottoscrizioni di Windows Server e SQL Server vendute in CSP includono anche il vantaggio Azure Hybrid, precedentemente disponibile solo tramite Software Assurance e venduto in tradizionali programmi di licenza. Il vantaggio Azure Hybrid offre un risparmio significativo sul software del server rispetto alle tariffe con pagamento in base al consumo. Impegnandosi per 1 o 3 anni a utilizzare la potenza di calcolo di Azure (tramite le istanze riservate) e il software server Microsoft (tramite le sottoscrizioni), i clienti di CSP possono massimizzare i loro risparmi su soluzioni di calcolo cloud. Questo vantaggio risulterà particolarmente interessante per i clienti solo CSP che attualmente non hanno accesso a Software Assurance. 

Grazie ai prezzi interessanti e a una flessibilità di distribuzione ineguagliabile, i clienti comprenderanno immediatamente lo straordinario vantaggio offerto dalla scelta di istanze di macchina virtuale riservate di Azure e sottoscrizioni server. 
 
### <a name="why-is-this-announcement-good-news-for-microsoft-partners"></a>Perché questo annuncio rappresenta una buona notizia per i partner Microsoft? 

Introducendo istanze di macchina virtuale riservate di Azure e sottoscrizioni server con il vantaggio Azure Hybrid in CSP, Microsoft consente ai propri partner di incrementare l'utilizzo di soluzioni cloud mediante macchine virtuali di Azure a basso costo e software server per realizzare carichi di lavoro cloud più persistenti. Fino a ora, i partner CSP sono stati in grado di vendere solo macchine virtuali di Azure con pagamento in base al consumo e dovevano utilizzare altri programmi di licenza per acquisire sottoscrizioni software per Windows Server e SQL Server.  

Il modello aziendale per i partner, su cui si basa la gestione delle licenze per istanze di macchina virtuale riservate di Azure e sottoscrizioni server al livello del cliente, fornisce la prevedibilità dei costi e migliora la scalabilità che semplifica il processo di vendita. I partner non dovranno distribuire ai clienti processi e strumenti complessi per l'acquisizione, la gestione e la determinazione del prezzo delle istanze riservate. Questo consentirà loro di dedicare più tempo ai clienti e di espandere il loro portafoglio di soluzioni cloud a valore aggiunto per la gestione IT. 

Le istanze di macchina virtuale riservate di Azure e le sottoscrizioni server riscuotono grande interesse tra i partner in quanto rappresentano un solido strumento con cui incrementare ricavi e redditività. Prima di tutto, i servizi cloud di Azure consentono ai partner di sviluppare e offrire servizi IT a valore aggiunto, e con un maggior margine, in grado anche di incentivare le vendite di sottoscrizioni e/o software aggiuntivo, nonché di servizi di gestione continuativa. In secondo luogo, il nostro modello economico leader di mercato consente ai partner di massimizzare la redditività del loro utilizzo del cloud. Infine, è importante tenere presente che le soluzioni basate sull'impegno favoriscono relazioni aziendali durature e basate sulla fiducia, in grado di migliorare la redditività e il Lifetime Value (LTV) dei clienti.  

In breve, le istanze di macchina virtuale riservate di Azure e le sottoscrizioni server in CSP offrono il miglior valore cliente del mercato e consentono ai partner di sfruttare al massimo l'opportunità offerta da una struttura di calcolo cloud in rapida crescita con un modello commerciale, semplice e particolarmente adatto ai partner, in grado di stimolare un'elevata crescita della redditività.  
 
## <a name="getting-started"></a>Attività iniziali

Per comprendere come presentare le prenotazioni di Azure ai tuoi clienti e renderli operativi quanto prima, ti consigliamo di attenerti alle istruzioni seguenti:

1.  Leggi la presentazione della panoramica e il webinar associato per la proposta di valore ai clienti e il posizionamento

2.  Esamina le politiche e gli accordi trovati nella Guida operativa al commercio moderno

3.  Consulta prezzi e incentivi trovati nella Guida operativa al commercio moderno

4.  Leggi l'esperienza operativa nella Guida operativa al commercio moderno

5.  Consulta le domande frequenti sulle istanze riservate di Azure

6.  Scopri gli aggiornamenti delle prenotazioni di Azure nell'[API del Centro per i partner (API/SDK)](https://docs.microsoft.com/en-us/partner-center/develop/purchase-azure-reserved-vm-instances)

## <a name="resources"></a>Risorse: 

Di seguito è riportato un elenco completo delle risorse che ti consentiranno di prepararti rapidamente alla vendita di prenotazioni di Azure tramite il Centro per i partner: 
-   [Prenotazioni di Azure + sottoscrizioni server con presentazione della panoramica del vantaggio Azure Hybrid](https://www.yammer.com/cloudpartnercommunity/#/files/133462305)
-   [Webinar della panoramica sulle prenotazioni di Azure](https://commercial-licensing.eventbuilder.com/Reserved_Instances_in_CSP_May_Option_1)
-   [Guida operativa all'e-commerce moderno](http://assetsprod.microsoft.com/mpn/Partner-Center-Modern-Commerce-Operating-Guide.docx): guida completa che illustra aspetti operativi e criteri chiave come accordi, ordini tramite il Centro per i partner, fatturazione, dettagli del listino prezzi, incentivi, file di riconciliazione, API/SDK, Sandbox e servizi condivisi per i partner di Azure.
-   [Foglio illustrativo sulla vendita](http://assetsprod.microsoft.com/mpn/Azure-RI-Sales-Sheet-CSP.pdf)
-   [Disponibilità nel paese di offerte moderne e matrice di valuta cliente](http://assetsprod.microsoft.com/modern-offers-country-currency-availability.xlsx)
-   [Modulo per la concessione di licenze di Azure per University Partner](https://aka.ms/azure_partner_licensing)
-   [Domande frequenti sulle istanze riservate di Azure](https://www.yammer.com/cloudpartnercommunity/#/files/133462302)
-   [Panoramica sui prezzi di Azure](https://azure.microsoft.com/en-us/pricing/#explore-cost)
-   [Calcolatrice dei prezzi di Azure](https://azure.microsoft.com/en-us/pricing/calculator/)
-   Il listino prezzi è disponibile nella sezione "Prenotazioni di Azure" della pagina [Prezzi e offerte](https://partnercenter.microsoft.com/en-us/pcv/sales) del Centro per i partner.
-   Articoli della guida relativi al Centro per i partner:
    -   [Panoramica delle prenotazioni della macchina virtuale di Microsoft Azure](https://go.microsoft.com/fwlink/?linkid=872806)
    -   [Acquistare prenotazioni di Microsoft Azure per conto del cliente](https://go.microsoft.com/fwlink/?linkid=872807)
    -   [Gestire prenotazioni di Azure per conto del cliente](https://go.microsoft.com/fwlink/?linkid=872808)
    -   [Fatturazione delle prenotazioni di Azure](https://go.microsoft.com/fwlink/?linkid=872809)
    -   [Ridimensionamento della macchina virtuale per un utilizzo ottimale delle prenotazioni](https://go.microsoft.com/fwlink/?linkid=872810)

## <a name="azure-hybrid-benefit"></a>Vantaggio Azure Hybrid
[Vantaggio Azure Hybrid](https://azure.microsoft.com/en-us/pricing/hybrid-benefit) ti consente di ottenere più valore dalle licenze di Windows Server e risparmiare fino al 40%* sulle macchine virtuali. Puoi utilizzare il vantaggio con Windows Server Datacenter e licenze Standard Edition con copertura Software Assurance. A seconda dell'edizione, puoi convertire o riutilizzare le tue licenze per eseguire macchine virtuali di Windows Server in Azure e pagare un costo di calcolo di base inferiore (i costi delle macchine virtuali Linux).

Vantaggio Azure Hybrid - Il cloud più conveniente per la tua migrazione di Windows Server o SQL Server:
-   Risparmia fino all'80% su Windows Server con il vantaggio Azure Hybrid e le istanze riservate
-   Risparmia fino al 30%* sulle migrazioni al database SQL di Azure2 con Vantaggio Azure Hybrid
-   Procedi secondo i tuoi ritmi - Sposta solo alcuni carichi di lavoro o interi data center
-   Massimizza i tuoi investimenti correnti in Software Assurance

Vedi anche [Domande frequenti sul vantaggio Azure Hybrid](https://azure.microsoft.com/en-us/pricing/hybrid-benefit/faq/)

*Il risparmio effettivo può variare in base all'area geografica, al tipo di istanza o all'utilizzo

## <a name="questions"></a>Domande?
Hai altre domande?  Trovare risposte e una discussione efficace nei seguenti forum di Yammer:

[Community dei partner Yammer CSP](https://www.yammer.com/cloudpartnercommunity/#/threads/inGroup?type=in_group&feedId=4989124&trk_event=ticker)

[Gruppo dei partner indiretti CSP](https://www.yammer.com/cloudpartnercommunity/#/threads/inGroup?type=in_group&feedId=6392971)

