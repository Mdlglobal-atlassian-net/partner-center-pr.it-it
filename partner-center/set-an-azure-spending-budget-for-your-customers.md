---
title: Impostare un budget di spesa di Azure per i clienti | Centro partner
description: "Nel Centro per i partner puoi impostare un budget mensile per ogni cliente, così le fatture di Azure non saranno una sorpresa alla fine del mese."
ms.assetid: DDE80361-D04E-432C-BC15-D735D2AE954F
author: MaggiePucciEvans
translationtype: Human Translation
ms.sourcegitcommit: 14ba85c868e59dd1c77063f5b1b0e9ab8db7f82f
ms.openlocfilehash: 8e4eac4ff8db03d1a47c4eef6c1d037a62e3a923

---

# Impostare un budget di spesa di Azure per i clienti


Nel Centro per i partner puoi impostare un budget mensile per ogni cliente, così le fatture di Azure non saranno una sorpresa alla fine del mese. Tieni traccia della spesa per Azure dei tuoi clienti rispetto al budget, in modo che, se lo superano, tu possa intervenire:

-   Ricevi una notifica tramite e-mail se i clienti si stanno avvicinando al limite del loro budget.
-   Controlla i costi di Azure dei tuoi clienti stimati per il mese, incluse le visualizzazioni dettagliate per ogni servizio.
-   Individua eventuali servizi configurati in modo non corretto oppure tendenze di uso insolite che possono lasciar pensare a una frode.
-   Collabora con il cliente per individuare la causa alla radice del problema e gestire i costi.
-   Imposta un importo più alto per il budget se tu e il tuo cliente siete d'accordo.

Tieni presente che il tuo cliente continuerà a usare le risorse e i servizi Azure (e a pagarli) a meno che tu non cambi le impostazioni del suo account nel portale di Azure.

**Ricevere notifiche tramite e-mail**

1.  Nel menu Dashboard seleziona **Spesa per Microsoft Azure**.
2.  Fai clic sul pulsante **Ricevi e-mail** per ricevere notifica se i tuoi clienti usano l'80% o più del loro budget. In questo modo potrai essere sempre aggiornato sulla fattura per Azure. Puoi modificare l'indirizzo e-mail predefinito e specificare un indirizzo personale o qualsiasi altro indirizzo e-mail per ricevere le notifiche.

<a href="" id="setabudget"></a>
**Impostare un budget**

1.  Nel menu Dashboard seleziona **Spesa per Microsoft Azure**.
2.  Seleziona i clienti nell'elenco.
3.  Immetti un valore nel campo **Budget mensile** e seleziona **Applica**.
4.  Per controllare la spesa corrente, torna a questa pagina.
5.  In **Sottoscrizioni in base all'uso** possono anche essere impostati budget individuali in una pagina di gestione dei clienti.

<a href="" id="removeabudget"></a>
**Rimuovere un budget**

1.  Nel menu Dashboard seleziona **Spesa per Microsoft Azure**.
2.  Seleziona i clienti nell'elenco.
3.  Seleziona **Rimuovi budget**.

<a href="" id="seeitemizedcosts"></a>
**Visualizzare i costi dettagliati**

1.  Nel menu Dashboard seleziona **Clienti**.
2.  Seleziona un cliente nell'elenco dei clienti.
3.  In **Sottoscrizioni in base all'uso** nella pagina di gestione dei clienti scegli una sottoscrizione. Visualizza il relativo uso stimato corrente e un elenco dei costi dettagliati in base al servizio.

I dati sulla spesa per Azure rappresentano una stima, gli importi di fatturazione effettivi possono variare e il valore non tiene conto di imposte, crediti, rettifiche o altri costi applicabili. I dati sulla spesa vengono aggiornati una volta al giorno.

 

 






<!--HONumber=Nov16_HO4-->


