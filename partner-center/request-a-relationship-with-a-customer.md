---
title: Richiedere una relazione con un cliente| Centro per i partner
description: "La richiesta di una relazione viene usata per gli scenari multipartner e multicanale. È anche utile se un cliente rimuove i tuoi privilegi di amministratore delegato e devi ripristinarli per effettuare il provisioning o fornire supporto."
ms.assetid: E3D979C1-2253-408B-82B1-4104C1341704
author: MaggiePucciEvans
translationtype: Human Translation
ms.sourcegitcommit: 14ba85c868e59dd1c77063f5b1b0e9ab8db7f82f
ms.openlocfilehash: c438e5ba3589ce93e46f6bab688a9e2a634dcabe

---

# Richiedere una relazione con un cliente


La richiesta di una relazione viene usata per gli scenari [multipartner](multipartner.md) e [multicanale](multichannel.md). È anche utile se un cliente rimuove i tuoi privilegi di amministratore delegato e devi ripristinarli per effettuare il provisioning o fornire supporto.

Tieni presente che questo processo consente solo di aggiungere privilegi di amministratore delegato. A meno che il partner non fosse il rivenditore CSP originale per la sottoscrizione, non riceverà una fattura per le sottoscrizioni, né potrà aggiungere o rimuovere postazioni, ordinare componenti aggiuntivi, eseguire la transizione o la migrazione delle sottoscrizioni o modificare il Partner of Record.

<a href="" id="requestarelationship"></a>
**Richiedere una relazione**

1.  Nel Centro per i partner vai al menu Dashboard &gt; **Clienti** &gt; **Richiedi una relazione come rivenditore**.
2.  Copia il testo del messaggio e-mail. Puoi modificare o eliminare i primi due paragrafi, ma non devi modificare il link. L'URL del link si applica in modo specifico al tuo account rivenditore e non include informazioni sul cliente di alcun tipo. Puoi riutilizzare lo stesso link ogni volta che richiedi una relazione.
3.  Invia il messaggio al cliente. Per accettare, il cliente può fare clic sul link dell'invito e accedere usando un account di amministratore.
4.  Successivamente, il cliente può esaminare i diversi servizi di tutti i partner nella pagina **Relazioni con i partner**, con informazioni su quali partner hanno privilegi di amministratore delegato per ogni servizio.

    Tieni presente che nel modello multicanale i clienti possono avere solo un partner di transazioni CSP con privilegi di amministratore delegato per ogni servizio. Possono anche aver concesso autorizzazioni ad altri partner che non fanno parte del programma CSP.

5.  Il partner saprà che il cliente ha accettato l'invito quando quest'ultimo viene visualizzato nell'elenco dei clienti del partner nel Centro per i partner. Il partner può quindi effettuare il provisioning e gestire le sottoscrizioni CSP per il cliente.

I clienti possono rimuovere i privilegi di amministratore delegato di tutti i partner (inclusi quelli nel programma CSP) o di uno di essi. Questa operazione può essere eseguita nel portale di amministrazione. L'account del cliente e la relazione commerciale rimangono validi, a meno che non vengano rinegoziati dal cliente e dal partner. Il partner continua ad avere la responsabilità di fornire supporto al cliente e rispettare le condizioni per il contratto per rivenditori cloud, anche dopo che un cliente ha rimosso le autorizzazioni di amministratore delegato del partner. In questo caso, se il cliente ha bisogno di aiuto, il partner deve contattare il supporto Microsoft per aprire una richiesta di servizio per conto del cliente.

Per ristabilire i privilegi di amministratore delegato rimossi dal cliente, puoi ripetere il processo di richiesta di una relazione.

 

 






<!--HONumber=Nov16_HO4-->


