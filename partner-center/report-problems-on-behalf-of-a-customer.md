---
title: Segnalare problemi per conto di un cliente | Centro per i partner
ms.topic: article
ms.date: 08/16/2019
Description: Se il cliente ha un problema che tu non puoi risolvere e che soddisfa i criteri descritti in Inoltrare i problemi a Microsoft, crea un ticket di supporto.
ms.assetid: 417E8EE3-EBD2-41DA-BF6E-DD935BE78EF5
author: MaggiePucciEvans
ms.author: evansma
Keywords: richiesta di servizio, ticket di servizio, supporto, diritto al supporto, AOBO, AOBO di Azure
ms.localizationpriority: medium
ms.openlocfilehash: 1f01713dcafd0a24c8b7fb5d8a8af33bdf5ff781
ms.sourcegitcommit: e84322e2cb6f3f559de93c98a16ab19531a2f95c
ms.translationtype: HT
ms.contentlocale: it-IT
ms.lasthandoff: 08/19/2019
ms.locfileid: "69578771"
---
# <a name="report-problems-on-behalf-of-a-customer"></a>Segnalare problemi per conto di un cliente

**Si applica a**

-  Centro per i partner
-  Centro per i partner per Microsoft Cloud for US Government


Se il cliente ha un problema con il servizio che tu non puoi risolvere e che soddisfa i criteri descritti in [Inoltrare i problemi a Microsoft](escalate-problems-to-microsoft.md), crea un ticket di supporto per conto del cliente. Questo processo è utile anche per inoltrare problemi o controversie correlati alla fatturazione e segnalare possibili frodi.

## <a name="submit-a-service-request-for-a-customer"></a>Inviare una richiesta di servizio per un cliente

1.  Dal menu **Centro per i partner** scegli **Richieste di servizio** e quindi **Richieste clienti**. 

2.  Nella pagina Richieste clienti cerca il cliente desiderato.

3.  Dal menu a discesa **Nuova richiesta** scegli **Azure** o **Office 365, Dynamics 365, Enterprise Mobility Suite**. Verrai reindirizzato al portale di Microsoft Azure o all'interfaccia di amministrazione di Office 365.

### <a name="microsoft-azure"></a>Microsoft Azure

> [!IMPORTANT]
> Quando devi creare una richiesta di servizio per il cliente in Azure, tieni presente quanto segue:
>
>- Per poter creare richieste di servizio per il cliente in Azure, il provider indiretto deve concederti l'accesso all'account Azure del cliente. Questa operazione è diversa dall'amministrazione per conto dei clienti per Office 365. 
>
>- Sebbene l'amministratore di supporto tecnico nel Centro per i partner non possa creare richieste di servizio nel portale dei servizi di Azure, può creare un gruppo di supporto nel portale e assegnare a tale gruppo le autorizzazioni per registrare le richieste di supporto.

1. Seleziona **Nuova richiesta di supporto**.
2. Compila la richiesta di supporto con le informazioni appropriate e quindi seleziona **Crea**:
-   Nella sezione **Nozioni di base** della richiesta di supporto assicurati di aver selezionato **Cloud Solution Provider** nel campo **Piano di supporto**.
-   Nella sezione informativa **Contatto** della richiesta di supporto immetti le tue informazioni e non quelle del cliente.

3. Puoi in seguito controllare le richieste di servizio del cliente all'interno del portale di Microsoft Azure selezionando **Gestisci richieste di supporto**.

Potresti dover creare una richiesta di supporto per un cliente quando non disponi delle autorizzazioni di amministratore per tale cliente. Ciò potrebbe verificarsi in questi due scenari: 
 
-   Non hai richiesto privilegi di amministratore quando la relazione è stata stabilita per la prima volta.
-   Gestisci le sottoscrizioni di Azure di un cliente e non altre, per cui non è necessario che tu disponga di autorizzazioni amministrative.
 
In entrambi i casi, puoi usare la procedura seguente per creare una richiesta di supporto. 

1. Copia il nome di dominio del cliente dalla pagina relativa all'account nel Centro per i partner.

2. Passa a https://portal.azure.com/ [nomedominiocliente]. 

3. Seleziona la sottoscrizione di Azure che richiede supporto.

4. Seleziona **Nuova richiesta di supporto** e quindi segui i prompt per creare la richiesta. 

 
### <a name="office-365-microsoft-dynamics-crm-online-enterprise-mobility-suite"></a>Office 365, Microsoft Dynamics CRM Online, Enterprise Mobility Suite

1. Nella sezione **Crea una richiesta di servizio** scegli la categoria dell'argomento di supporto appropriata. Potrebbe essere necessario selezionare **Altro** per visualizzare altri argomenti.    
2. Compila il modulo della richiesta di servizio e seleziona **Invia**.

   > [!TIP]
   > Assicurati di includere le tue informazioni di contatto e non quelle del cliente.

3. In seguito, esamina le richieste di servizio del cliente passando all'interfaccia di amministrazione di Office 365 e selezionando **Visualizza tutti i ticket di supporto**.

### <a name="support-for-commercial-marketplace-products"></a>Supporto per prodotti del Marketplace commerciale

Microsoft non fornisce il supporto tecnico per i prodotti del Marketplace commerciale. Dovrai contattare il fornitore di software indipendente (ISV) che ha pubblicato il prodotto per ottenere supporto.

Per trovare le informazioni di contatto dell'ISV:

1.  Nella pagina**Marketplace** seleziona il prodotto per cui è necessaria assistenza.
2.  Nella pagina del prodotto saranno disponibili le informazioni di contatto per il supporto tecnico. Puoi trovare una o più informazioni seguenti:
    - Un collegamento a un punto di ingresso del supporto tecnico nel sito Web dell'ISV
    - Un indirizzo di posta elettronica del supporto tecnico 
    - Un numero di telefono per contattare il supporto tecnico

## <a name="faq"></a>Domande frequenti

**Cosa include il diritto al supporto?**

Le richieste di servizio devono essere presentate attraverso il Centro per i partner e sono disponibili per Azure, Microsoft Office 365, Microsoft Dynamics CRM Online ed Enterprise Mobility Suite. Un partner che partecipa al programma Cloud Solution Provider avrà tempi di risposta prioritari per i problemi più gravi.

Il supporto per il tuo tenant di partner non è incluso nel vantaggio del supporto per partner CSP. Tuttavia, Office 365, Microsoft Dynamics CRM Online ed Enterprise Mobility Suite non prevedono una tariffa di sottoscrizione separata per il supporto per i partner o i clienti. Azure prevede il pagamento di una tariffa, ma se hai diritto ai vantaggi del programma Signature Cloud Support o ad altri vantaggi Microsoft Partner Network (MPN), potresti usarli per pagare tale tariffa.

Questo vantaggio si applica a tutti i partner che partecipano al programma Cloud Solution Provider, a pagamento o durante un periodo di valutazione. Il supporto per la gestione di fatturazione e sottoscrizioni è anch'esso incluso come componente gratuito di questo pacchetto.

**Quanto tempo serve per avere la risposta iniziale?**

I tempi per la risposta iniziale dipendono dalla gravità del problema. La gravità di un problema è determinata dall'impatto aziendale indicato quando invii una richiesta di servizio.

I tempi per la risposta iniziale per **risolvere problemi legati a guasti di natura tecnica** sono i seguenti:

-   Impatto critico (gravità A): 2 ore (perdita o riduzione significativa delle prestazioni dei servizi. Servizi di produzione non funzionanti).
-   Impatto moderato (gravità B): 4 ore (perdita o riduzione moderata delle prestazioni dei servizi. Servizi di produzione parzialmente interessati).
-   Impatto minimo (gravità C): 8 ore (perdita o riduzione minima delle prestazioni dei servizi. Servizi ancora disponibili o impatto su servizi non di produzione).

I tempi per la risposta iniziale si riferiscono solo al supporto in lingua inglese. Il supporto nella lingua locale viene fornito durante l'orario di ufficio.
Per richieste che rientrano tra quelle idonee per il supporto ma che non sono considerate in garanzia, il tempo per la risposta iniziale può arrivare fino a un giorno lavorativo.

**Posso inviare telefonicamente una richiesta di servizio?**

No. Questo programma non prevede il supporto telefonico.

**Cosa succede se accedo al portale di Azure senza usare il Centro per i partner?**

Se accedi direttamente al portale di Microsoft Azure, visualizzi il centro nel tuo contesto e non in quello di un cliente. Per questo motivo, devi accedere direttamente al portale di Microsoft Azure solo quando crei una richiesta di servizio relativa alle tue sottoscrizioni.

Il diritto al supporto in base al programma per partner CSP non fornisce supporto per la tua sottoscrizione di partner. Pertanto, quando crei una richiesta di servizio relativa alla tua sottoscrizione di partner, devi fornire il tuo diritto valido per un piano di supporto, ad esempio un ID di contratto MPN, supporto tecnico Premier o un piano di supporto di Azure. Vedi le [domande frequenti sul supporto di Azure](https://go.microsoft.com/fwlink/?LinkId=717532).

**Cosa succede se accedo al portale dell'interfaccia di amministrazione di Office 365 senza usare il Centro per i partner?**

Se accedi direttamente all'interfaccia di amministrazione di Office 365, visualizzi il centro nel tuo contesto e non in quello di un cliente. Per questo motivo, devi accedere direttamente all'interfaccia di amministrazione di Office 365 solo quando crei una richiesta di servizio relativa alle tue sottoscrizioni.

**Come posso ottenere ulteriore supporto per Dynamics 365?**

Se si verificano problemi correlati a sottoscrizioni, licenze, fatturazione, finanza e operazioni o licenze di prodotto di Dynamics 365 oppure se richiedi ulteriore supporto tecnico:
 
contatta il [supporto Dynamics](https://docs.microsoft.com/dynamics365/customer-engagement/admin/contact-technical-support)

leggi l'argomento relativo al [supporto di Microsoft Dynamics](https://support.microsoft.com/help/4052881/faq-microsoft-dynamics-365-for-unified-operations-iur)



