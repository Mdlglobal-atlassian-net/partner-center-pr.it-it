---
title: Collaborare con i provider indiretti in CSP | Centro per i partner
description: "I rivenditori indiretti in CSP collaborano con i provider indiretti (anche noti come distributori) che hanno una relazione diretta con Microsoft e possono fornire supporto e fatturazione ai clienti. Ciò significa che non dovrai iniziare da solo, ma potrai collaborare con un provider di tecnologia esperto che ti aiuterà a raggiungere il successo. Nel modello provider-rivenditore (a due livelli), il provider acquista da Microsoft soluzioni e servizi cloud che tu rivenderai ai clienti."
ms.prod: 
author: MaggiePucciEvans
ms.openlocfilehash: c2e75d641133049b1c4038f2b80b15f0b0e9459c
ms.sourcegitcommit: 8205814f5f47c54eadf007bb77c09e12b2572d93
ms.translationtype: HT
ms.contentlocale: it-IT
ms.lasthandoff: 06/09/2017
---
# <a name="partner-with-indirect-providers-in-the-cloud-solution-provider-program"></a>Collaborare con i provider indiretti nel programma Cloud Solution Provider

La domanda in rapida crescita di soluzioni e servizi basati sul cloud offre ai partner Microsoft di tutte le dimensioni numerose opportunità per sviluppare attività redditizie basate sulle soluzioni cloud. I partner che sono pronti a entrare nel mercato, ma che non hanno predisposto un'infrastruttura di fatturazione e supporto tecnico adeguata per i clienti, possono iscriversi al programma Cloud Solution Provider di Microsoft in qualità di rivenditori indiretti.

I rivenditori indiretti in CSP collaborano con i provider indiretti (anche noti come distributori) che hanno una relazione diretta con Microsoft e possono fornire supporto e fatturazione ai clienti. Ciò significa che non dovrai iniziare da solo, ma potrai collaborare con un provider di tecnologia esperto che ti aiuterà a raggiungere il successo. Nel modello provider-rivenditore (a due livelli), il provider acquista da Microsoft soluzioni e servizi cloud che tu rivenderai ai clienti.

Il supporto e i servizi offerti variano a seconda del provider indiretto scelto. Valuta pertanto i provider presenti nella tua zona per individuare quelli che soddisfano meglio le tue esigenze. In genere, la maggior parte dei provider: 

-   Fornisce ai clienti supporto per i prodotti e i servizi Microsoft
-   Fornisce al rivenditore assistenza tecnica
-   Aiuta il rivenditore a commercializzare prodotti e servizi 
-   Aiuta il rivenditore a stabilire le condizioni di finanziamento e credito

Per altre informazioni sul modello indiretto in CSP, vedi [Esplora il modello indiretto](https://partner.microsoft.com/cloud-solution-provider/indirect) nel [sito Web Microsoft Partner Network]( https://partner.microsoft.com). 


## <a name="enroll-as-a-new-indirect-reseller-in-the-cloud-solution-provider-program"></a>Registrarsi come nuovo rivenditore indiretto nel programma Cloud Solution Provider

>**Nota**  Se sei già registrato nel programma CSP, può essere necessario fornire soltanto le informazioni di contatto del supporto clienti per creare un account rivenditore nel Centro per i partner. 

### <a name="before-you-begin"></a>Prima di iniziare

Se sei nuovo del programma CSP, dovrai registrarti al programma come rivenditore indiretto e creare un account nel Centro per i partner. A tale scopo, durante il processo di registrazione dovrai fornire le informazioni seguenti. Prima di iniziare, è consigliabile dedicare qualche minuto alla raccolta di questi elementi:

-   **Credenziali di amministratore globale per il tenant di Microsoft Azure Active Directory dell'organizzazione**<br>
    Se l'organizzazione non dispone di un tenant di Azure Active Directory, puoi crearne uno durante il processo di registrazione.

-   **Il nome utente e la password usati per accedere al sito Partner Membership Center**<br>
Queste informazioni vengono usate per associare l'ID del Microsoft Partner Network (ID MPN) dell'organizzazione al nuovo account del Centro per i partner, in modo da consentirti di gestire i vantaggi e i dati dell'adesione nel Centro per i partner.

-   **Ragione sociale dell'organizzazione, indirizzo, contatto principale e dettagli del supporto**<br>
Queste informazioni sono necessarie per verificare che l'organizzazione abbia un profilo solido con Microsoft e che tu sia autorizzato ad agire per suo conto.
 
Tieni presente che potrebbero essere necessari diversi giorni per esaminare e verificare le informazioni fornite. Al termine delle verifiche, invieremo un'e-mail al contatto principale dell'organizzazione.

### <a name="get-started"></a>Per iniziare

1.  Avvia il processo di registrazione [qui](https://partnercenter.microsoft.com/pcv/register/joinnow/enrollmentwelcome/valueaddedreseller).

2.  Leggi la pagina di **benvenuto** per assicurarti di avere le informazioni necessarie per la registrazione e quindi seleziona **Avanti**.

3.  Accedi al tenant di Azure Active Directory (Azure AD) dell'organizzazione in qualità di amministratore globale. Se l'organizzazione dispone di un tenant di Azure AD, seleziona **Accedi ad Azure AD**. Nella pagina successiva, immetti le credenziali di amministratore globale per il tenant.

    Se l'organizzazione non dispone di un tenant di Azure AD, seleziona **Crea nuovo tenant** per configurarne uno ora. Dopo aver configurato un tenant di Azure AD, accedi usando le credenziali di amministratore globale per il nuovo tenant.

4.  Leggi le informazioni su come associare l'ID del Microsoft Partner Network (ID MPN) al nuovo account del Centro per i partner. L'ID MPN dell'organizzazione deve essere associato al nuovo account del Centro per i partner, in modo che tu possa gestire i vantaggi e gli incentivi dell'adesione nel Centro per i partner. Seleziona **Accedi**.

5.  Immetti il nome utente che usi per accedere al sito Partner Membership Center (PMC). Il sito Partner Membership Center è quello in cui attualmente gestisci il tuo account di partner Microsoft. L'accesso al Partner Membership Center ti consente di recuperare il tuo ID MPN e di associarlo al nuovo account del Centro per i partner. Seleziona **Avanti**. 

6.  Immetti la password del tuo account Partner Membership Center e quindi seleziona **Accedi**.

7.  Seleziona il profilo dell'organizzazione con l'ID MPN associato a incentivi, vantaggi e competenze in modo da consentirci di trasferire queste informazioni all'account del Centro per i partner. Seleziona **Continua**.

    Se l'ID MPN che vuoi usare non è presente in questa pagina, seleziona **Annulla** e accedi di nuovo con il nome utente e la password del profilo dell'organizzazione che vuoi usare. 

    >**Importante**  Seleziona l'ID MPN associato a un profilo attivo dell'organizzazione che si trovi nello stesso paese/area geografica del tenant di Azure AD.

8.  Fornisci o aggiorna il profilo legale dell'organizzazione, le informazioni sul contatto principale e le informazioni di supporto per i clienti. Seleziona **Registrati ora**.

    Il contatto principale deve essere la persona all'interno dell'organizzazione da contattare relativamente alla richiesta (può trattarsi di te o di un'altra persona all'interno dell'organizzazione). Useremo queste informazioni anche per verificare che questa persona lavori presso l'organizzazione e che abbia effettuato la registrazione per ottenere un account del Centro per i partner.

    >**Importante** Per garantire la sicurezza e la privacy dell'organizzazione, invieremo un'e-mail al contatto principale per verificare che (1) abbia effettuato la registrazione per ottenere un account del Centro per i partner e (2) che l'indirizzo di posta elettronica appartenga all'organizzazione. Dopo la verifica dell'indirizzo di posta elettronica del contatto principale, continueremo le verifiche delle informazioni fornite. Gli aggiornamenti sullo stato della registrazione verranno inviati al contatto principale.

9.  Quando l'account del Centro per i partner sarà pronto per l'uso, verifica di essere stato aggiunto al gruppo Agente amministratore. Per completare la configurazione dell'account, inclusa l'aggiunta di altri utenti, devi disporre delle autorizzazioni di Agente amministratore. Per visualizzare o aggiornare le autorizzazioni, attieniti alla procedura seguente:

    a.  Seleziona **Impostazioni account > Gestione utenti** dal menu **Dashboard** e quindi seleziona il tuo nome dall'elenco degli utenti. 

    b.  Seleziona **Agente amministratore** se non è già selezionato e quindi seleziona **Aggiorna**.    

## <a name="connect-with-an-indirect-provider"></a>Connettersi con un provider indiretto

Grazie alla collaborazione con un provider indiretto potrai offrire ai tuoi clienti una selezione più ampia di servizi e soluzioni Microsoft basati sul cloud. I provider indiretti dispongono dei sistemi e dell'infrastruttura necessari per fornire servizi di fatturazione e supporto clienti di ottimo livello, in modo che tu possa concentrarti sulle soluzioni tecnologiche e sul coinvolgimento dei clienti. 

Se non lavori ancora con un provider (noto anche come distributore), puoi avviare una [ricerca nell'elenco dei provider ufficiali Microsoft](https://partnercenter.microsoft.com/en-us/partner/find-a-provider) per individuarne uno. Quando avrai individuato un provider con cui collaborare, contattalo direttamente per parlare di programmi per i rivenditori, livelli di supporto e condizioni. Se entrambi desiderate collaborare, dovrete collegare i vostri account nel Centro per i partner. 

Qualora un provider indiretto desiderasse entrare in contatto con te nel Centro per i partner, avvierà il flusso di lavoro seguente:

1.  Il provider indiretto ti invierà tramite posta elettronica un invito ad autorizzarlo a diventare il tuo provider indiretto. Il messaggio includerà un collegamento al Centro per i partner e assocerà il tuo account a quello del provider.

2.  Per accettare l'invito, fai clic sul collegamento incluso nel messaggio di posta elettronica del provider. Potrebbe essere necessario accedere nuovamente al Centro per i partner.

3.  Per confermare la partnership con il provider, seleziona la casella e quindi seleziona **Authorize indirect provider**. Il provider è ora incluso nella tua pagina **Indirect providers** e la tua azienda è inclusa nella pagina **Indirect resellers** del provider.

    >**Nota**  Quando stabilisci una partnership con un provider indiretto, lo autorizzi a inviare ordini e aggiungere sottoscrizioni per conto dei tuoi clienti e gli concedi l'accesso di tipo Amministratore al tenant di Azure AD.

4.  Seleziona **Indirect providers** dal menu **Dashboard** per visualizzare un elenco di provider con i quali hai stabilito una partnership. 

5.  Seleziona **Visualizza clienti** per visualizzare l'elenco dei clienti condivisi con il provider.

6.  Seleziona **Invite new customers** per chiedere a un nuovo cliente di autorizzare le relazioni come rivenditore con te e con il provider indiretto. Assicurati di avere a portata di mano l'indirizzo di posta elettronica del cliente in modo da poter inviare l'invito tramite posta elettronica.  

    >**Importante**  Per inviare ordini per conto dei clienti, il provider indiretto deve avere con loro una relazione come rivenditore. 
 
## <a name="connect-with-customers"></a>Entrare in contatto con i clienti

Quando attrai nuovi clienti, dovrai connetterti con loro nel Centro per i partner. Puoi acquisire nuovi clienti tramite più canali, tra cui:

-   Le tue attività di marketing
-   Le segnalazioni Microsoft
-   I provider indiretti

Per gestire sottoscrizioni e servizi per conto di un cliente, devi avere una relazione come rivenditore con tale cliente. Per consentire al provider indiretto di inviare ordini per conto del cliente, anche il provider indiretto deve avere una relazione come rivenditore con il cliente.

| **A questo scopo** | **Effettuare quanto segue** | **Dove** |
|   ------------------   |   -------   |   -----   |
| Ottenere le autorizzazioni di amministratore per gestire le sottoscrizioni e i servizi di un nuovo cliente e consentire al provider indiretto di inviare nuovi ordini per conto del cliente | Invita il nuovo cliente a stabilire relazioni come rivenditore con te e con il provider indiretto | Seleziona **Invite new customers** nella pagina **Indirect providers** e quindi invia al cliente, tramite posta elettronica, una richiesta di relazione come rivenditore |
| Ottenere le autorizzazioni di amministratore per gestire sottoscrizioni e servizi per conto di un cliente | Chiedi al cliente di stabilire una relazione come rivenditore solo con te | Seleziona **Richiedi una relazione come rivenditore** nella pagina **Clienti** e quindi invia al cliente, tramite posta elettronica, una richiesta di relazione come rivenditore |

### <a name="invite-a-new-customer-to-establish-a-reseller-relationship-with-you-and-with-your-indirect-provider"></a>Invitare un nuovo cliente a stabilire una relazione come rivenditore con te e con il provider indiretto

1.  Seleziona **Indirect providers** dal **menu Dashboard**.

2.  Seleziona **Invite new customers** per invitare il cliente a stabilire contemporaneamente una relazione come rivenditore con te e il provider indiretto. Per inviare ordini per conto del cliente quando quest'ultimo desidera acquistare nuove sottoscrizioni o aggiungere nuove licenze alle sottoscrizioni esistenti, il provider deve avere una relazione come rivenditore con il cliente.

3.  Nella pagina successiva esamina la bozza del messaggio di posta elettronica. Puoi aprire la bozza del messaggio nella posta elettronica oppure puoi copiare il messaggio negli Appunti e incollarlo in un messaggio di posta elettronica. 

    Il testo nel messaggio di posta elettronica può essere modificato, ma assicurati di includere il collegamento poiché è personalizzato per collegare il cliente direttamente al tuo account e all'account del provider. Al termine di questo passaggio, seleziona **Fatto**.

4.  Dopo che il cliente ha autorizzato te e il provider a diventare i suoi Reseller of Record, avrai le autorizzazioni di amministratore necessarie per gestire sottoscrizioni, licenze e utenti per conto del cliente e il provider indiretto potrà inviare ordini per conto del cliente.

5.  Per gestire l'account, i servizi, gli utenti e le licenze del cliente, espandi il record del cliente selezionando la freccia verso il basso accanto al nome.

### <a name="invite-a-customer-to-establish-a-reseller-relationship-with-you"></a>Invitare un cliente a stabilire una relazione come rivenditore con te

1.  Seleziona **Clienti** dal menu **Dashboard** e quindi seleziona **Richiedi una relazione come rivenditore**.

2.  Nella pagina successiva esamina la bozza del messaggio di posta elettronica. Puoi aprire la bozza del messaggio nella posta elettronica oppure puoi copiare il messaggio negli Appunti e incollarlo in un messaggio di posta elettronica. 

    Il testo nel messaggio di posta elettronica può essere modificato, ma assicurati di includere il collegamento poiché è personalizzato per collegare il cliente direttamente al tuo account. Al termine di questo passaggio, seleziona **Fatto**.

3.  Invia il messaggio di posta elettronica al cliente.

4.  Dopo aver accettato l'invito, il cliente verrà visualizzato nella pagina **Clienti** e tu potrai effettuare il provisioning e gestire il servizio per il cliente da questa pagina.

5.  Per gestire l'account, i servizi, gli utenti e le licenze del cliente, espandi il record del cliente selezionando la freccia verso il basso accanto al nome.

## <a name="next-steps"></a>Passaggi successivi

[Gestire l'account per il Centro per i partner](partner-center-account-setup.md)

[Gestire i clienti e le relative sottoscrizioni](customer-accounts.md)

[Ottenere segnalazioni](referrals.md)





