---
title: Rispondere alle segnalazioni | Centro per i partner
ms.topic: article
ms.date: 07/12/2019
description: In qualità di partner Microsoft qualificato, puoi valutare, negoziare e rispondere alle segnalazioni tramite il Centro per i partner.
author: JnHs
ms.author: jenhayes
keywords: segnalazione, richiesta di informazioni, Trova un partner
ms.localizationpriority: medium
ms.custom: seodec18
ms.openlocfilehash: d6dbbc8114f3aa9f23582f229883416d331a87c5
ms.sourcegitcommit: ba0b0eea3dbc028ec162f58b841ba9e3588f1dca
ms.translationtype: HT
ms.contentlocale: it-IT
ms.lasthandoff: 08/29/2019
ms.locfileid: "70134639"
---
# <a name="respond-to-referrals"></a>Rispondere alle segnalazioni

**Si applica a**

-  Centro per i partner

In qualità di partner Microsoft qualificato, puoi ricevere eventuali lead tramite segnalazioni. Nel Centro per i partner puoi gestire i lead in arrivo, rispondere velocemente a quelli validi e ignorare o rifiutare quelli che non lo sono. 

## <a name="referral-management"></a>Gestione delle segnalazioni

Inizia configurando un [profilo di business](create-a-marketing-profile.md) per ogni area geografica in cui operi. Quando il tuo profilo sarà attivo, i clienti potranno essere indirizzati verso la tua azienda tramite:

*  Attività di marketing Microsoft
*  Agenti di servizio e di vendita Microsoft interni
*  Ricerche dei clienti con lo strumento di ricerca del **[provider di soluzioni](https://www.microsoft.com/solution-providers/home)** .

Se un cliente è interessato a saperne di più sulle soluzioni e sui servizi che offri, ti contatterà inviando una richiesta di informazioni. Il contatto indicato nel [profilo di business](create-a-marketing-profile.md) specifico dell'area geografica e della località selezionate riceverà un'e-mail generata dal sistema. Puoi anche visualizzare le richieste di informazioni in arrivo nel Centro per i partner passando a **Segnalazioni > Impegni > Posta in arrivo**.

I clienti spesso scelgono di inviare la stessa richiesta di informazioni a più aziende contemporaneamente. Per aumentare le tue probabilità di successo, è consigliabile accettare o rifiutare le nuove segnalazioni di impegno entro 24 ore.

### <a name="new-referrals"></a>Nuove segnalazioni

Nella **Posta in arrivo** verrà visualizzata una panoramica della richiesta di informazioni. Da qui puoi decidere se sei interessato alla segnalazione.

Esamina i dettagli e contatta il cliente se vuoi avere altre informazioni sulle sue esigenze aziendali. Puoi quindi accettare o rifiutare la segnalazione:

*  **Accetta**: immetti un nome per l'impegno, il valore stimato della trattativa e l'intervallo di tempo di acquisto stimato. Devi inoltre specificare le informazioni nel campo **Note** se vuoi spiegare in modo più dettagliato ciò che il cliente sta cercando. Qui puoi immettere facoltativamente il tuo ID CRM (solo per riferimento) e aggiungere altri contatti della tua azienda. Al termine, fai clic su **Avanti**. La segnalazione diventerà **Attiva**, il che significa che intendi impegnarti con il cliente per far fronte alla sua esigenza. Queste informazioni verranno usate anche per aiutarti a trovare trattative simili in futuro.
*  **Rifiuta**: seleziona il motivo per cui stai declinando l'impegno e aggiungi eventuali note che vuoi includere, quindi fai clic su **Chiudi impegno**. L'impegno verrà archiviato come **Rifiutato** e al cliente verrà comunicato di scegliere un partner diverso.

Se non rispondi entro il periodo di tempo assegnato (attualmente 14 giorni), l'impegno verrà archiviato come **Scaduto** e al cliente verrà comunicato di scegliere un partner diverso.

> [!TIP]
> Un cliente ha la possibilità di richiedere esplicitamente che i partner interessati lo contattino direttamente. In tal caso, nella parte superiore della pagina vedrai un avviso con un'icona che rappresenta una fiamma. È consigliabile cercare di contattare il cliente nel minor tempo possibile per aumentare le tue probabilità di aggiudicarti l'impegno. Dopo 72 ore, la segnalazione continuerà a essere attiva, ma l'icona e il messaggio cambieranno. Se sei interessato a occuparti della segnalazione, dovresti ancora contattare il cliente.

### <a name="active-referrals"></a>Segnalazioni attive

Lavora per concludere la trattativa con il cliente. Al termine, seleziona **Acquisito** o **Perso** per indicare il risultato, in modo che possa essere archiviato di conseguenza.

> [!TIP]
> Per alcune soluzioni idonee, dopo che hai selezionato **Acquisito**, ti verrà richiesto di fornire informazioni aggiuntive per la registrazione della trattativa. Microsoft esaminerà le informazioni fornite qui e potrebbe richiedere altri dettagli durante tale processo. Per altre informazioni, vedi [Registrare le trattative](register-deals.md).

Se vuoi modificare le informazioni fornite per una segnalazione attiva, fai clic su **Modifica impegno**. Puoi quindi aggiornare il nome dell'impegno, la data di acquisto stimata, il valore stimato, le note e/o l'ID CRM.

Puoi anche fare clic su **Aggiungi contatto** per specificare il nome, il numero di telefono e gli indirizzi e-mail di eventuali altre persone che lavorano per l'impegno in questione.


### <a name="archived-referrals"></a>Segnalazioni archiviate

Puoi esaminare le segnalazioni passate (**acquisite, perse, rifiutate** e **scadute**) in qualsiasi momento. 

## <a name="getting-more-referrals"></a>Ottenere altre segnalazioni

Ecco alcuni suggerimenti utili per ricevere un maggior numero di segnalazioni appropriate per la tua azienda:

*  **Scegli parole chiave e preferenze che rappresentino la tua esperienza e il tuo modello di business specifici** nel tuo [profilo di business](create-a-marketing-profile.md). Rimuovi le parole chiave che possono dare luogo a segnalazioni a cui non sei interessato. Se non sei interessato a trattare con aziende di una determinata dimensione, aggiorna questa preferenza.

*  **Verifica le informazioni di contatto nel tuo [profilo di business](create-a-marketing-profile.md)** per ogni località per assicurarti che il tuo team riceva gli avvisi in arrivo.

*  **Rispondi velocemente alle segnalazioni**. Se rispondi tempestivamente alle richieste in arrivo, la tua visibilità aumenterà nei risultati delle future ricerche dei clienti. Assicurati che il tuo team risponda velocemente indicando le intenzioni.

*  **Sii selettivo nelle trattative che decidi di accettare**. I tipi di trattative che accetti e rifiuti vengono monitorati e queste informazioni vengono usate per aiutarti a individuare trattative simili. La decisione di accettare trattative non adatte non ti consentirà di migliorare i risultati della ricerca e potrebbe influire sulla qualità dei lead che ricevi.

*  **Comunica il volume della trattativa stimato, le date di chiusura e lo stato finale delle trattative** (acquisite o perse). Queste informazioni verranno usate per continuare a fornirti segnalazioni di qualità.
