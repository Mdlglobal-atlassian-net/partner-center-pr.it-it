---
title: Creare un account del Centro per i partner | Centro per i partner
description: Scopri come gestire l'adesione a Microsoft Partner Network, le offerte e i vantaggi nel Centro per i partner.
author: MaggiePucciEvans
ms.openlocfilehash: 819570228cb86157915bfc00c67e45615bd44ca7
ms.sourcegitcommit: 6a45b607b9031843b6652e4c7b4f055dd265bb89
ms.translationtype: HT
ms.contentlocale: it-IT
ms.lasthandoff: 11/01/2017
---
# <a name="create-a-partner-center-account"></a>Creare un account nel Centro per i partner

**Si applica a**

-   Centro per i partner


Questo articolo spiega come creare un account nel Centro per i Partner ed è progettato per i partner che spostano le proprie informazioni relative all'adesione alla rete di partner dal Partner Membership Center al Centro per i partner. 

Prima di poter creare un account nel Centro per i partner o iscriverti a un programma per i partner, la tua organizzazione deve entrare a far parte di Microsoft Partner Network. Se non sei un membro della rete, puoi [iscriverti ora](https://partners.microsoft.com/PartnerProgram/simplifiedenrollment.aspx). [Ulteriori informazioni](https://partner.microsoft.com/membership) sull'adesione a Microsoft Partner Network.  

>**Nota**<br> Attraverso questi collegamenti arriverai al sito Web Microsoft Partner Network. Torna al sito del [Centro per i partner](https://partnercenter.microsoft.com/partner/home) se desideri rinnovare la sottoscrizione ad Action Pack.

Dopo aver creato un account nel Centro per i partner potrai:

-   Acquistare le offerte relative ai vantaggi dell'adesione, tra cui Microsoft Action Pack 

-   Attivare e gestire i vantaggi dell'adesione alla rete

## <a name="before-you-begin"></a>Prima di iniziare

Per creare un account nel Centro per i partner e rinnovare l'adesione a Microsoft Partner Network occorrono le informazioni seguenti. Prima di iniziare, è consigliabile dedicare qualche minuto alla raccolta di questi elementi:

-   E-mail aziendale dell'amministratore globale. Se non sei sicuro di quale sia l'account aziendale della tua società, vedi [Tenant di Azure Active Directory e Centro per i partner](azure-active-directory-tenants-and-partner-center.md).

    Se la società non dispone di un account aziendale, puoi crearne uno durante il processo di registrazione. 

-   Ragione sociale dell'organizzazione, indirizzo e contatto principale. Queste informazioni sono necessarie per verificare che l'organizzazione abbia un profilo solido e che tu sia autorizzato ad agire per suo conto. 

-   Autorità per firmare i contratti legali. Assicurati di essere autorizzato a firmare contratti legali per conto della tua organizzazione, poiché questa operazione verrà richiesta durante il processo di registrazione.

-   Nome e indirizzo di posta elettronica aziendale della persona che sarà il contatto principale. Per garantire la sicurezza e la privacy dell'organizzazione, invieremo un'e-mail al contatto principale per verificare che (1) abbia effettuato la registrazione per ottenere un account del Centro per i partner e che (2) l'indirizzo di posta elettronica appartenga all'organizzazione. Dopo la verifica dell'indirizzo di posta elettronica del contatto principale, continueremo le verifiche delle informazioni fornite.

Queste informazioni verranno verificate durante il processo di creazione dell'account. 
 
## <a name="create-a-partner-center-account"></a>Creare un account nel Centro per i partner

1.  Verifica le informazione nella pagina di **benvenuto** e quindi seleziona **Avanti**.

2.  Accedi con l'indirizzo e-mail aziendale come amministratore globale. Se non sei sicuro di quale sia l'account aziendale della tua società, vedi [Tenant di Azure Active Directory e Centro per i partner](azure-active-directory-tenants-and-partner-center.md).

    Se la società dispone di un account e-mail aziendale, seleziona **Accedi ad Azure AD**. Nella pagina successiva, immetti le credenziali di amministratore globale per il tenant. 

    Se la società non dispone di un account aziendale, seleziona **Crea un nuovo tenant** per configurarne uno ora. Dopo aver configurato un tenant di Azure AD (account aziendale), accedi usando le credenziali di amministratore globale per il nuovo account e-mail aziendale.

3.  Fornisci o aggiorna il profilo legale dell'organizzazione e le informazioni del contatto principale, quindi seleziona **Registrati ora**. 

    Il contatto principale deve essere la persona all'interno dell'organizzazione da contattare relativamente alla richiesta (può trattarsi di te o di un'altra persona all'interno dell'organizzazione). Useremo queste informazioni anche per verificare che questa persona lavori presso l'organizzazione e che abbia effettuato la registrazione per ottenere un account del Centro per i partner.

    >**Importante**<br> Per garantire la sicurezza e la privacy dell'organizzazione, invieremo un'e-mail al contatto principale per verificare che (1) abbia effettuato la registrazione per ottenere un account del Centro per i partner e (2) che l'indirizzo di posta elettronica appartenga all'organizzazione. Dopo la verifica dell'indirizzo di posta elettronica del contatto principale, continueremo le verifiche delle informazioni fornite.

4.  Leggi e accetta le condizioni del contratto del Microsoft Partner Network. 

5.  Verifica di essere stato aggiunto al gruppo Agente amministratore. Per completare la configurazione dell'account, inclusa l'aggiunta di altri utenti, devi disporre delle autorizzazioni di Agente amministratore. Per visualizzare o aggiornare le autorizzazioni, attieniti alla procedura seguente:

    a. Seleziona **Impostazioni account > Gestione utenti** dal menu **Dashboard** e quindi seleziona il tuo nome dall'elenco degli utenti. 

    b. Seleziona **Agente amministratore** se non è già selezionato e quindi seleziona **Aggiorna**. 

## <a name="next-steps"></a>Passaggi successivi

[Aggiungere utenti e assegnare le autorizzazioni](create-user-accounts-and-set-permissions.md)

[Acquistare o rinnovare una sottoscrizione di Microsoft Action Pack](mpn-get-action-pack.md)

[Gestire i vantaggi dell'adesione](manage-your-partner-network-benefits.md)

[Scoprire i requisiti di competenza per l'adesione Gold e Silver](learn-about-competencies.md)

[Creare un profilo di marketing per ottenere i clienti potenziali da Microsoft](create-a-marketing-profile.md)