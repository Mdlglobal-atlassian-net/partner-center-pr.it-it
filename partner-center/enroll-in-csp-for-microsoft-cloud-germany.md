---
title: Iscriversi al programma Cloud Solution Provider per Microsoft Cloud Germania | Centro per i partner per Microsoft Cloud Germania
description: Prima di iscriverti al programma Cloud Solution Provider per Microsoft Cloud Germania, consulta queste informazioni sui requisiti del programma CSP.
author: MaggiePucciEvans
translationtype: Human Translation
ms.sourcegitcommit: c17bf920fe54dab315be695baa3090f71c210e8e
ms.openlocfilehash: d40f61a28c45be56c3dd28064f138b25560c4eb1

---

# Iscriversi al programma Cloud Solution Provider per Microsoft Cloud Germania

**Si applica a**

-  Centro per i partner per Microsoft Cloud Germania

## Prima di iniziare

I partner Microsoft nel programma Cloud Solution Provider (CSP) possono utilizzare il Centro per i Partner per Microsoft Cloud Germania per vendere soluzioni e servizi in cloud a clienti in paesi/aree geografiche di Unione Europea (UE) o EFTA.

Per ulteriori informazioni, vedi [Centro per i Partner per Microsoft Cloud Germania](partner-center-for-microsoft-cloud-germany.md).

Se hai un account esistente nel Centro per i partner e desideri iscriverti a CSP per Microsoft Cloud Germania, devi creare un nuovo account separato per il Centro per i partner per Microsoft Cloud Germania.

>**Importante**<br>
Se sei già iscritto al programma CSP e desideri vendere anche a clienti e partner all'interno di paesi/aree geografiche di Microsoft Cloud Germania, dovrai creare un nuovo account del Centro per i Partner per questo mercato specifico.  

Per creare un account del Centro per i partner e iscriverti al CSP per Microsoft Cloud Germania, dovrai fornire le informazioni seguenti (ti consigliamo di raccogliere queste informazioni prima di iniziare il processo di registrazione):

-  ID Microsoft Partner Network (MPN) della tua organizzazione 
-  Un indirizzo aziendale in uno dei paesi/delle aree geografiche servite da Microsoft Cloud Germania (attualmente limitati a paesi/aree geografiche di UE ed EFTA) 

## Come effettuare la registrazione 

### Passaggio 1: creare un account per il Centro per i Partner per Microsoft Cloud Germania 

1.  Avviare il processo di registrazione. 

2.  Accedere con le credenziali di amministratore globale per l'account Microsoft Cloud Germania aziendale per Office 365, Microsoft Azure o Microsoft Dynamics. Se l'organizzazione non dispone di un account per questi portali, seleziona **Creane uno** per iscriverti.

3.  Compila il modulo di creazione account del Centro per i partner usando le indicazioni seguenti e quindi seleziona **Continua**.   

    **Mercato** | Seleziona il paese/l'area geografica in cui ha sede l'organizzazione. Solo le organizzazioni con uffici in un paese/un'area geografica membro di UE o EFTA possono partecipare al programma Microsoft Cloud Germania e vendere ai clienti in questo mercato. Dopo la creazione dell'account, non puoi modificare i mercati. Per vendere in più mercati, crea un account per ogni mercato in cui desideri vendere.

    **Ufficio** | Immetti indirizzo e numero di telefono dell'ufficio principale dell'organizzazione nei mercati serviti da Microsoft Cloud Germania.

    **Amministratore Centro per i partner** | Immetti i dettagli di contatto della persona nell'organizzazione che può firmare i contratti ed essere il contatto primario come amministratore dell'account per Microsoft. 

4.  Ti potrebbe essere richiesto di completare una richiesta di verifica via telefono o SMS per dimostrare che non sei un robot. Immetti il numero di telefono utilizzato nella schermata precedente. Dopo aver risposto alla richiesta di verifica, seleziona **Crea account**. Viene visualizzata la schermata di conferma account. Salva o annota le informazioni in questa pagina, poiché saranno necessarie più avanti nel processo. Seleziona **Continua**.

### Passaggio 2: invia la richiesta per diventare un rivenditore Cloud Solution Provider nei mercati forniti da Microsoft Cloud Germania 

1.  Compila le informazioni mancanti del modulo di registrazione, inclusi l'ID Microsoft Partner Network e i dettagli di supporto dei clienti della tua organizzazione. 

2.  Seleziona **Accetta e continua**. Potrebbero essere necessari diversi giorni per rivedere la tua richiesta. Ti invieremo un'e-mail al termine della revisione.

    >**Importante**<br>
    Selezionando **Accetta e continua**, confermi di essere autorizzato ad agire per conto dell'organizzazione e accetti di consentire a Microsoft di eseguire una verifica del credito prima di esaminare la richiesta di Cloud Solution Provider inviata dalla tua organizzazione.

### Passaggio 3: firmare il contratto per i rivenditori per Microsoft Cloud Germania 

1. Accedi al Centro per i partner per Microsoft Cloud Germania usando il link fornito nell'e-mail di approvazione della richiesta. 

2. Nella pagina del **Contratto**, leggi le condizioni e, se le accetti, seleziona **Accetta e continua** per firmare digitalmente il [Contratto per i rivenditori di Microsoft Cloud Germania](https://go.microsoft.com/fwlink/p/?linkid=831385). La creazione dell'account potrebbe richiedere diverse ore. Effettua la disconnessione dal Centro per i partner per Microsoft Cloud Germania e quindi accedi nuovamente in un secondo momento.

## Argomenti correlati

-  [Centro per i partner per Microsoft Cloud Germania](partner-center-for-microsoft-cloud-germany.md)

-  [Gestione di utenti e licenze nel Centro per i partner per Microsoft Cloud Germania](user-management-in-partner-center-for-microsoft-cloud-germany.md)




<!--HONumber=Jan17_HO2-->


