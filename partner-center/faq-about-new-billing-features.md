---
title: "Domande frequenti sulle nuove funzionalità di fatturazione | Centro per i partner"
Description: "Di seguito sono riportate le domande frequenti su fatturazione annuale del Centro per i partner, versione di valutazione gratuita e funzionalità di allineamento della fatturazione."
ms.assetid: 
author: MaggiePucciEvans
ms.openlocfilehash: ce871392c529cdfc7b11eddcad92f04b7e3054c2
ms.sourcegitcommit: bf2476ae1163f5b486d7ba12e784904e47e0b85a
ms.translationtype: HT
ms.contentlocale: it-IT
ms.lasthandoff: 09/29/2017
---
# <a name="faq-about-new-billing-features"></a>Domande frequenti sulle nuove funzionalità di fatturazione

**Si applica a**

-  Centro per i partner
-  Centro per i partner per Microsoft Cloud per il governo statunitense
-  Centro per i partner per Microsoft Cloud Germania

Di seguito sono riportate le domande frequenti su fatturazione annuale del Centro per i partner, versione di valutazione gratuita e funzionalità di allineamento della fatturazione. 


## <a name="in-this-section"></a>Contenuto della sezione

-   [Domande frequenti sulla fatturazione annuale](#annualbillingfaq)

-   [Domande frequenti sulle versioni di valutazione gratuite](#freetrialsfaq)

-   [Domande frequenti sull'allineamento della fatturazione](#billingalignmentfaq)


## <a href="" id="annualbillingfaq"></a>Domande frequenti sulla fatturazione annuale

**D:** Quali sono i cambiamenti? 

**R:** In risposta alle richieste dei clienti, stiamo introducendo l'opzione per il pagamento di alcune sottoscrizioni CSP su base annuale o mensile.

**D:** Chi può partecipare? 

**R:** La fatturazione annuale sarà disponibile per tutti i tipi di partner in tutti i mercati in cui è attualmente disponibile CSP. 

**D:** Quando sarà disponibile? 

**R:** Prevediamo di renderla disponibile il 17 ottobre 2017.

**D:** Cosa devo fare per prepararmi?   

**R:** Per prepararti devi approntare l'incorporazione dell'opzione nel processo di vendita. Se stai usando le API, puoi aggiornarle così che possano supportare la funzionalità di fatturazione annuale. Potrai anche rivedere le modifiche apportate ai file di riconciliazione e fatturazione, assicurarti che il team sia informato e aggiornare i processi interni in base alle esigenze. 

**D:** Quali sono i vantaggi di questa modifica?    

**R:** Tra le altre cose, la fatturazione annuale offre maggiore flessibilità per le opzioni di pagamento, consente un miglior allineamento nel modo in cui viene emessa la fatturazione per i clienti e riduce l'impatto delle fluttuazioni di valuta.

**D:** Quali offerte disporranno dell'opzione per la fatturazione annuale?    

**R:** Inizialmente, la fatturazione annuale sarà disponibile per tutte le sottoscrizioni O365.

**D:** Ci saranno nuove offerte per la fatturazione annuale? 

**R:** No. Le offerte rimangono invariate. L'unica differenza è la possibilità di scegliere tra fatturazione mensile e annuale.  

**D:** Come si seleziona la fatturazione annuale?  

**R:** Dopo l'aggiunta di una nuova sottoscrizione nel Centro per i partner, ti verrà richiesto di selezionare la frequenza di fatturazione mensile o annuale.

**D:** Posso aggiungere una nuova licenza a una sottoscrizione con la fatturazione annuale?   

**R:** Sì. Come in precedenza, potrai modificare la quantità di licenze per le sottoscrizioni in qualsiasi momento, indipendentemente dalla frequenza di fatturazione.

**D:** La fatturazione annuale è disponibile per le offerte dei componenti aggiuntivi?   

**R:** Sì. La sottoscrizione del componente aggiuntivo eredita la stessa frequenza di fatturazione della sottoscrizione padre.

**D:** Posso cambiare la frequenza di fatturazione della sottoscrizione da mensile ad annuale e viceversa?   

**R:** No. Dopo averla selezionata, non è possibile cambiare una frequenza di fatturazione.  

**D:** La fatturazione annuale si intende per sottoscrizione o per licenza?       

**R:** La frequenza di fatturazione è a livello di sottoscrizione.

**D:** Posso suddividere una sottoscrizione tra pagamento mensile e annuale?   

**R:** No. L'intera sottoscrizione deve avere la fatturazione mensile o annuale.

**D: **Quando si rinnova una sottoscrizione annuale?      

**R:** Il periodo di servizio inizia alla data di creazione della sottoscrizione e si rinnova 12 mesi dopo.  Ad esempio, una sottoscrizione creata il 10 gennaio 2017 si rinnova il 10 gennaio 2018.

**D:** Quando verrà emessa la fattura per la sottoscrizione annuale?        

**R:** La sottoscrizione di 12 mesi viene fatturata alla successiva data di fatturazione.

**D:** Quando verrà emessa la fattura per il rinnovo di una sottoscrizione annuale? 

**R:** La fattura verrà emessa alla data di fatturazione successiva alla data di rinnovo della sottoscrizione. Ad esempio, se si acquista una sottoscrizione con fatturazione annuale in data 15/1/17 e la data di fatturazione è il 20, la sottoscrizione si rinnova il 15/1/18 e la fattura per il rinnovo verrà emessa il 20/1/18.

**D:** Le sottoscrizioni annuali prevedono un periodo gratuito?       

**R:** No. Informazioni sulle versioni di valutazione gratuite sono disponibili [qui](#freetrialsfaq).

**D:** Come funziona l'annullamento della fatturazione annuale?    

**R:** Le sottoscrizioni con fatturazione annuale annullate entro 30 giorni dalla data di creazione della sottoscrizione verranno accreditate al 100% alla successiva data di fatturazione. Dopo 30 giorni, è possibile annullare una sottoscrizione in qualsiasi momento nel corso dell'anno senza penali e ricevere un accredito di annullamento ripartito proporzionalmente alla successiva data di fatturazione.

**D:** Come funziona la fatturazione annuale quando si aggiungono o rimuovono postazioni? 

**R:** È possibile aggiungere o rimuovere postazioni in qualsiasi momento durante la sottoscrizione e il costo viene ripartito proporzionalmente alla successiva data di fatturazione.

**D:** Può un cliente spostare una sottoscrizione di pagamento annuale da un partner a un altro?  

**R:** No. Le sottoscrizioni non possono essere spostate tra i partner. Il nuovo partner deve acquistare una nuova sottoscrizione per conto del cliente. Questo si applica alle sottoscrizioni fatturate mensilmente e annualmente.

**D: **Può un cliente avere più sottoscrizioni a Office 365 con diverse frequenze di fatturazione?   

**R: **Dipende. Alcune offerte sono limitate a una sottoscrizione per cliente. Se l'offerta non è limitata, per un medesimo cliente possono essere acquistate più sottoscrizioni della stessa offerta con frequenze di fatturazione diverse. Nel foglio di calcolo Matrice dell'offerta (colonna I), disponibile nella pagina Offerte e prezzi del Centro per i partner, sono indicati i dettagli delle restrizioni o delle limitazioni delle offerte.

**D:** Cosa succede se il prezzo di un'offerta cambia parzialmente durante una sottoscrizione annuale fatturata?  
**R: **Il prezzo dell'offerta al momento dell'acquisto è garantito per il periodo di validità della sottoscrizione di 12 mesi. La sottoscrizione verrà rinnovata al prezzo corrente indicato nel listino prezzi.

**D:** Nel file di fatturazione o riconciliazione viene indicato se la sottoscrizione viene fatturata annualmente o mensilmente?  

**R:** Sì, la frequenza di fatturazione è indicata nella colonna AA del file di riconciliazione basato su licenza. 

**D:** Quali righe sono visibili nel file di riconciliazione basato su licenza? 

**R: **Un addebito sarà visibile alla data di fatturazione successiva all'acquisto nel file di riconciliazione basato su licenza che chiameremo file di riconciliazione 1. Se non vengono apportate modifiche alla sottoscrizione, non verrà visualizzata alcuna riga nei file di riconciliazione per i mesi 2-12. Quando la sottoscrizione viene rinnovata, un addebito verrà nuovamente visualizzato nel successivo file di riconciliazione. Se viene apportata una modifica alla sottoscrizione, verranno visualizzati un credito e una nuova fattura ripartita proporzionalmente nel successivo file di riconciliazione.

**D:** Ci saranno altri "tipi di addebito" nel file, come nella colonna P dei file di utilizzo?

**R:** L'addebito di acquisto iniziale viene visualizzato come "Ripartizione delle tariffe all'acquisto". Le modifiche alle licenze che generano crediti e nuove fatture vengono visualizzate come "Ripartizione dell'istanza del ciclo". I crediti per annullamento vengono visualizzati come "Commissione di annullamento".

**D:** Quando viene annullata una sottoscrizione annuale, cosa viene indicato nel file di utilizzo?    

**R: **Il file di riconciliazione conterrà una voce per un accredito per annullamento. Se l'annullamento avviene entro i primi 30 giorni, la sottoscrizione sarà accreditata al 100%. Se l'annullamento si verifica dopo i primi 30 giorni, la sottoscrizione verrà accreditata proporzionalmente.

**D: **Cosa viene indicato nel file di utilizzo quando le postazioni vengono aggiunte a una sottoscrizione con fatturazione annuale? 

**R: **Come per la fatturazione mensile, il file di riconciliazione conterrà un credito e una nuova fattura ripartita proporzionalmente.

**D:** Cosa accade quando una sottoscrizione annuale presenta una riduzione di postazioni?  Cosa viene indicato nel file di utilizzo quando le postazioni vengono rimosse da una sottoscrizione con fatturazione annuale?  

**R:** Come per la fatturazione mensile, il file di riconciliazione conterrà un credito e una nuova fattura ripartita proporzionalmente.

**D:** Dove è possibile trovare un file di utilizzo fittizio, la documentazione e il materiale di formazione?   

**R:** A luglio 2017, Microsoft ha pubblicato la Guida alla fatturazione FY18 in cui sono documentati gli scenari di cambio di postazione e annullamento, con bozze visive dei file di riconciliazione.

**D:** I clienti con fatturazione mensile possono riattivare le sottoscrizioni con successive ripartizioni. È possibile riattivare un cliente con fatturazione annuale o gli annullamenti sono tutti finali?    

**R:** È possibile riattivare entro le sequenze temporali standard di conservazione dei dati.

**D:** Le sottoscrizioni con la fatturazione annuale vengono rinnovate automaticamente dopo 12 mesi?    

**R:** Sì. Come per la fatturazione mensile, le sottoscrizioni con la fatturazione annuale vengono rinnovate automaticamente dopo 12 mesi dalla data dell'acquisto.

**D:** Come viene calcolata una sottoscrizione o una postazione annullata? Al giorno o al mese?    

**R:** Il credito per annullamento viene calcolato come indicato di seguito: credito per annullamento = ((prezzo mensile*12)/365)*numero di giorni del periodo di annullamento*numero di licenze.

**D:** Con quale frequenza vengono calcolati gli incentivi delle sottoscrizioni annuali e come vengono pagati?  

**R:** Non è stata apportata alcuna modifica nella modalità di calcolo degli incentivi di Microsoft.  che continueranno a essere calcolati sul ricavo fatturato mensile. I pagamenti degli incentivi realizzati verranno visualizzati in base ai nostri criteri disponibili nelle nostre guide agli incentivi CSP. Attualmente, la frequenza di pagamento è di due volte all'anno, 45 giorni dopo la fine del semestre.

**D:** Quando viene venduta una sottoscrizione annuale, come vengono riconosciuti i ricavi della sottoscrizione annuale per gli incentivi (fatturati o modificati)?  

**R: **I calcoli degli incentivi continueranno a essere basati sul ricavo fatturato.

**D:** Nel caso di transazioni di sottoscrizioni annuali, qual è l'impatto sugli utili degli incentivi per le transazioni di sottoscrizione annuale idonee tra le varie tariffe di incentivi CSP (tariffe di incentivi globali, tariffe di acceleratore locale e campagne locali)?  

**R:** Indipendentemente dal tipo di fatturazione della sottoscrizione (mensile o annuale), i partner continueranno a guadagnare incentivi sulle transazioni idonee che includono la tariffa globale (applicata al ricavo fatturato per il periodo) e l'acceleratore locale (nelle aree geografiche in cui sono presenti gli acceleratori locali) e le campagne globali potenziali ove applicabili.

**D: **Chi possono contattare i partner per le domande relative agli incentivi?    

**R:** È necessario contattare il team di supporto per gli incentivi regionali appropriati:
- Canada - Online Channel Incentives Support NA: ocina@microsoft.com
- America Latina e Brasile - Online Channel Incentives Support LATAM: ocilatam@microsoft.com
- EOC - Online Channel Incentives Support EMEA: ociemea@microsoft.com
- APOC - Online Channel Incentives Support APGC: ociapgc@microsoft.com
- Giappone - Online Channel Incentives Support Japan: ocijp@microsoft.com

**D:** Sono state apportate modifiche alle API risultanti dopo il lancio della fatturazione annuale?   

**R:** Per sfruttare la fatturazione annuale, è necessario aggiornare le API. Per informazioni, vedi gli articoli seguenti:

https://partnercenter.microsoft.com/it-it/partner/developer

https://msdn.microsoft.com/it-it/library/partnercenter/microsoft.store.partnercenter.models.orders.order.billingcycle.aspx 

Codice di esempio: https://msdn.microsoft.com/it-it/library/partnercenter/mt634667.aspx 

È necessario leggere questa documentazione ed eseguire la preparazione per implementare le modifiche una volta che questa funzionalità è stata rilasciata nel primo trimestre del FY18.

**D:** Come si riflette la fatturazione annuale sul listino prezzi?  Ci sarà una colonna aggiuntiva con il prezzo annuale? 

**R:** No. Sul listino prezzi continuerà a essere riportato il prezzo mensile, che dovrà essere moltiplicato per 12 per ottenere il prezzo annuale.  

**D:** Come si riflette sulla matrice delle offerte?  

**R:** Gli ID offerta rimarranno invariati. Non ci sarà un ID univoco dell'offerta per la fatturazione annuale.

**D:** Le riduzioni di prezzo sono rispettate durante il periodo di 12 mesi?    

**R:** No. Come per la fatturazione mensile, il prezzo è impostato per il periodo completo di 12 mesi.

**D:** Come viene indicato l'importo occasionale nel file di riconciliazione?    

**R:** L'importo occasionale viene indicato al mese 1 e la successiva riga di fatturazione sarà visibile un anno dopo, se non vengono apportate modifiche alla sottoscrizione.

**D:** Sarà disponibile una SKU univoca se si sceglie la fatturazione annuale? 

**R:** No. La frequenza di fatturazione viene assegnata alla SKU sotto forma di attributo. È tuttavia possibile rinominare una SKU con un "nome descrittivo" (terminologia del Centro per i Partner), per consentire la differenziazione.

**D:** La fatturazione mensile può essere convertita in annuale in qualsiasi momento del periodo di impegno?

**R:** Non in questo momento. La frequenza di fatturazione va scelta quando si crea la sottoscrizione e non può essere modificata in seguito.

**D:** La fatturazione annuale è per sottoscrizione o per postazione?  

**R:** È per sottoscrizione e si applicano gli stessi termini della sottoscrizione.

**D:** Se uso l'API, quando potrò iniziare la preparazione e il test della fatturazione annuale?

**R:** Se vuoi testare l'integrazione API prima del lancio, dovrai prendere parte al programma Early Adopter utilizzando questo collegamento: https://partnercenter.microsoft.com/it-it/partner/early-adopter-program Avrai la possibilità di eseguire il test in un ambiente sandbox e pubblicare domande sul gruppo Yammer.

**D:** Dove trovo il supporto per altre domande su questo argomento?

**R:** Una volta che la funzionalità è attiva, il modo migliore per ottenere supporto consiste nel creare una richiesta di servizio del Centro per i partner nella scheda Supporto del Centro per i partner.

**D:** Come vengono indicate le sottoscrizioni di fatturazione annuale nei file di riconciliazione a ogni data di fatturazione? Verranno visualizzate come "zero"?

**R:** Verrà visualizzata solo una riga di fatturazione nel file di riconciliazione che viene generato a seguito dell'acquisto. I successivi 11 file di riconciliazione non includono righe di fatturazione per la sottoscrizione, a condizione che non siano state apportate modifiche nel frattempo e la licenza non sia stata annullata. Dopo la data di rinnovo viene nuovamente visualizzata una riga di fatturazione nel file di riconciliazione.


## <a href="" id="freetrialsfaq"></a>Domande frequenti sulle versioni di valutazione gratuite

**D:** Quali sono i cambiamenti?

**R:** Presto sarai in grado di offrire ai clienti una versione di valutazione gratuita di 30 giorni di alcuni prodotti. Ciò consentirà ai clienti di valutare il prodotto e ti offre la possibilità di effettuare la conversione in una sottoscrizione a pagamento alla fine del periodo di valutazione. Le versioni di valutazione gratuite saranno disponibili per i seguenti prodotti: 
- Office 365 Business Premium  
- Office 365 E3  
- Office 365 E5 con PSTN  
- Office 365 E5 senza PSTN  
- Enterprise Mobility & Security E5  
- Dynamics 365 Customer Engagement Piano 1  
- Dynamics 365 for Financials  

**D:** Quando sarà disponibile?

**R:** Prevediamo di renderla disponibile il 17 ottobre 2017.

**D:** Chi può partecipare?

**R:** Possono partecipare tutti i partner, anche se in Cina la versione di valutazione gratuita non sarà disponibile ancora per diversi mesi. 

**D:** Cosa devo fare per prepararmi?

**R:** Dovrai valutare in quale modo la versione di valutazione gratuita può essere incorporata nei tuoi processi interni e nei movimenti di vendita. Potresti anche dovere modificare le API che usi per supportare la conversione di una versione di valutazione gratuita in una sottoscrizione a pagamento. Le specifiche tecniche dettagliate di queste modifiche API verranno pubblicate nella visualizzazione Annunci del Centro per i partner prima della data di rilascio.

**D:** Le fatture cambieranno?

**R:** Sì. Le sottoscrizioni mensili non avranno più il "periodo non fatturato" come in precedenza. 

**D:** Gli incentivi cambieranno?

**R:** No. La versione di valutazione gratuita non ha alcun impatto sugli incentivi.

**D:** Le versioni di valutazione gratuite saranno disponibili per prodotti Office aggiuntivi in futuro?

**R:** Ancora non si sa. Offriamo versioni di valutazione gratuite per questi primi prodotti perché sono le SKU aziendali più complete e popolari di cui spesso sono richieste le versioni di valutazione gratuite. È possibile che in futuro vengano aggiunte altre versioni di valutazione.

**D:** La versione di valutazione gratuita è per un'unica offerta?

**R:** Sì. Ogni cliente ottiene una versione di valutazione gratuita per ogni offerta.

**D:** Sono previsti requisiti minimi per la versione di valutazione gratuita?

**R:** Sì. La versione di valutazione gratuita per impostazione predefinita è associata a 25 licenze, numero che non può essere modificato durante il periodo di valutazione. Il numero di licenze potrà essere aumentato dopo la conversione della versione di valutazione in sottoscrizione a pagamento.

**D:** La versione di valutazione gratuita viene automaticamente convertita in una sottoscrizione a pagamento?

**R:** No. Dovrai effettuare la conversione manuale della sottoscrizione, direttamente nell'interfaccia utente del Centro per i partner o mediante l'API.

**D:** È possibile utilizzare le versioni di valutazione gratuite per le sottoscrizioni fatturate mensilmente e annualmente?

**R:** Sì. Potrai scegliere la frequenza di fatturazione al momento della conversione della versione di valutazione in sottoscrizione a pagamento.

**R:** La versione di valutazione gratuita genera una fattura?

**R:** No. La versione di valutazione gratuita non genera una fattura né viene inclusa nei file di riconciliazione.

**D:** La data di inizio della sottoscrizione si basa sulla data di inizio della versione di valutazione gratuita o sulla data di conversione in una sottoscrizione a pagamento? 

**R:** La data di inizio della sottoscrizione sarà la data della conversione. La data di fine della sottoscrizione cade 12 mesi dopo la data della conversione.

**D:** Possiamo aggiungere/rimuovere postazioni nella versione di valutazione gratuita?

**R:** No. Le versioni di valutazione gratuite avranno una quantità predefinita di 25 licenze e non possono essere aggiornate.

**D:** Esiste un limite di postazioni per una valutazione? 

**R:** Sì, nel senso che tutte le versioni di valutazione gratuite per impostazione predefinita avranno una quantità di licenze pari a 25 e non possono essere modificate durante il periodo di valutazione.

**D:** Sono disponibili versioni di valutazione per componenti aggiuntivi come ATP e PSTN?

**R:** Non esistono versioni di valutazione gratuite per le offerte di componenti aggiuntivi.

**D:** È possibile convertire in versione di valutazione un'offerta che il cliente già possiede?

**R:** No. Se l'offerta è già di proprietà del cliente non può essere utilizzata per una versione di valutazione gratuita.

**D:** Potrò vedere tutte le offerte di versione di valutazione in sospeso?

**R:** Sì. Nella pagina dei clienti verranno elencate le sottoscrizioni della versione di valutazione gratuita insieme alle sottoscrizioni a pagamento.

**D:** L'utente riceverà la notifica di scadenza delle versioni di valutazione gratuite?

**R:** No. È possibile tenere traccia delle date di scadenza imminenti utilizzando la visualizzazione dei clienti nel Centro per i partner o eseguendo una query sull'API. È consigliabile monitorare le date di frequente in modo da poter intraprendere le azioni appropriate in relazione alla decisione dei clienti.

**D:** I clienti possono iscriversi a un'altra versione di valutazione con una sottoscrizione diversa? 

**R:** Sì. I clienti possono iscriversi a una versione di valutazione per ogni offerta. Ad esempio, possono ottenere una versione di valutazione gratuita per Office 365 Business Premium, una versione di valutazione gratuita per Office 365 E3 e così via.

**D:** Cosa accade quando termina il periodo di valutazione? Viene inviata una notifica al cliente o al partner? Quali notifiche vengono visualizzate quando tento di accedere a una versione di valutazione scaduta?

**R:** Se un cliente tenta di accedere a una versione di valutazione scaduta verrà visualizzato un messaggio indicante che la versione di valutazione è scaduta. Non ci saranno notifiche per segnalare che una versione di valutazione sta per scadere, ma i partner possono tenere traccia della validità nella visualizzazione dei clienti o tramite le query all'API.

**D:** È possibile estendere le versioni di valutazione?

**R:** No. Dopo 30 giorni la versione di valutazione deve essere convertita o scadrà.

**D:** Quando una versione di valutazione scade, le informazioni contenute nella versione di valutazione restano accessibili?

**R:** Sì. I dati vengono archiviati conformemente agli standard di conservazione dei dati, pertanto se un partner desidera acquistare una nuova sottoscrizione con gli stessi piani di servizio, i dati saranno accessibili dalla sottoscrizione appena attivata.

**D:** Esistono versioni di valutazione per enti pubblici e istituti di istruzione?

**R:** Non sono disponibili versioni di valutazione gratuite per enti pubblici e istituti di istruzione in questo momento.

**D:** Queste versioni di valutazione del cliente possono essere convertite in altri tenant di programma, ad esempio EA, Open, MOSP? 

**R:** No. Le sottoscrizioni non possono essere trasferite da CSP a un altro programma.

**D:** Come posso richiedere supporto per le versioni di valutazione gratuite? 

**R:** È sufficiente inviare una richiesta di servizio tramite il Centro per i partner.

**D:** Le versioni di valutazione gratuite saranno coperte dal programma EAP (Early Adopter)?

**R:** Sì. Le versioni di valutazione gratuite saranno trattate durante la presentazione del programma EAP (Early Adopter) in data 26 aprile 2018. La registrazione dei webinar verrà pubblicata nella [community Yammer del programma Early Adopter](https://www.yammer.com/cloudpartnercommunity/#/threads/inGroup?type=in_group&feedId=5944712), un forum dove è possibile esaminare il materiale e porre domande.


## <a href="" id="billingalignmentfaq"></a>Domande frequenti sull'allineamento della fatturazione

**D:** Quali sono i cambiamenti?

**R:** La data in cui verrà emessa la fattura per le nuove sottoscrizioni mensili cambierà dalla data di fatturazione del partner alla data di acquisto da parte del cliente.

**D:** Cosa significa?

**R:** Non ci sarà più un periodo di tolleranza non fatturato tra la data di inizio della sottoscrizione e la data di fatturazione.

**D:** Quando vengono rinnovate le sottoscrizioni? 

**R:** Tutte le nuove sottoscrizioni mensili vengono rinnovate automaticamente 12 mesi dopo la data di acquisto. 

**D:** Ci saranno modifiche alle sottoscrizioni esistenti?

**R:** No. Le sottoscrizioni esistenti continueranno ad avere una data di ricorrenza corrispondente alla data di fatturazione.

**D:** Se acquisto una sottoscrizione il 29, 30 o 31 del mese, quale sarà la data di inizio?

**R:** Per le sottoscrizioni basate su licenza, la data di inizio sarà uguale alla data di acquisto e quindi il periodo di pagamento di 12 mesi inizierà il 1° del mese successivo. La sottoscrizione verrà pertanto rinnovata automaticamente 12 mesi dalla data di inizio (il 1°).

**D:** Chi è interessato da questa modifica?

**R:** I partner a livello mondiale che acquistano nuove sottoscrizioni CSP con la frequenza di fatturazione mensile.

**D:** Quando avrà luogo questa modifica?

**R:** Questa modifica sarà effettiva a partire dal 17 ottobre 2017.

**D:** Quali offerte sono interessate da questa modifica?

**R:** Questa modifica ha effetto su tutte le offerte.

**D:** È facoltativa o obbligatoria?

**R:** Si tratta di una modifica obbligatoria che ha impatto su tutte le nuove offerte.

**D:** Cosa devo fare per prepararmi a questa modifica?

**R:** In qualità di partner, devi prepararti informando i team di questa modifica e pianificando l'impatto su qualsiasi processo interno dell'organizzazione, ad esempio la formazione per le vendite, il riconoscimento dei ricavi e così via.

**D:** La fattura cambia?

**R:** No. Non è stato apportato alcun cambiamento alle fatture a seguito di questa modifica.

**D:** Gli incentivi cambiano?

**R:** No. Non è stato apportato alcun cambiamento agli incentivi a seguito di questa modifica.

**D:** Le API cambiano? 

**R:** No. Non è stato apportato alcun cambiamento alle API a seguito di questa modifica.
