---
title: Panoramica della fatturazione | Centro per i partner
ms.topic: article
ms.date: 11/25/2019
description: Scopri le informazioni di base sulla fatturazione e le fatture per il Centro per i partner.
ms.service: partner-dashboard
ms.subservice: partnercenter-csp
author: LauraBrenner
ms.author: labrenne
keywords: fatturazione, pagamenti, ordini, annullamento, gestione ordini, mancato pagamento, frode, utilizzo improprio, imposta, esenzioni fiscali, file di riconciliazione, file riconciliazione
ms.localizationpriority: high
ms.custom: seodec18
ms.openlocfilehash: 9ad98091829459612a320135629b6611f36c931a
ms.sourcegitcommit: eb4fc25524cc68c10906ccd3392914e805213ee5
ms.translationtype: HT
ms.contentlocale: it-IT
ms.lasthandoff: 03/05/2020
ms.locfileid: "78340119"
---
# <a name="billing-overview"></a>Panoramica della fatturazione

**Si applica a**

- Centro per i partner
- Partner inclusi nel programma Cloud Solution Provider (CSP)

**Ruoli appropriati**

- Agente amministratore
- Amministratore fatturazione
- Amministratore globale
- Agente di supporto tecnico
- Agente di vendita

## <a name="find-your-bill"></a>Trovare una fattura

Per trovare una fattura:

1. [Accedi al dashboard Centro per i partner](https://partner.microsoft.com/dashboard/home).

2. Scegli **Billing** (Fatturazione) dal menu a sinistra.

3. Puoi usare la pagina **Billing** (Fatturazione) per scaricare la fattura più recente oppure la sezione **Billing history** (Cronologia di fatturazione) per scaricare fatture precedenti.

## <a name="bill-your-customers"></a>Fatturare ai propri clienti

Non sono previsti requisiti o condizioni Microsoft per la modalità di gestione della fatturazione.

Per determinare l'utilizzo di un cliente, [vedi i file di riconciliazione](#find-your-bill). Puoi usare il nome del cliente e altri campi pertinenti per determinare l'utilizzo.

Puoi quindi aggiungere le tariffe e gli addebiti per i servizi e i prodotti che fornisci. Infine, puoi inviare al cliente una sola fattura per tutti gli addebiti.

### <a name="billing-types"></a>Tipi di fatturazione

I tipi di fatturazione nel Centro per i partner includono la **fatturazione in base alle licenze**, la **fatturazione in base all'utilizzo** e la **fatturazione una tantum**. Per altre informazioni, vedi la spiegazione completa dei [tipi di fatturazione nel Centro per i partner](billing-different-types.md).

### <a name="billing-currency"></a>Valuta di fatturazione

Riceverai gli addebiti per i prodotti nella valuta del paese o dell'area geografica in cui ti trovi. L'addebito sarà lo stesso indipendentemente dalla località in cui si trova il cliente a cui hai venduto i prodotti.

## <a name="invoices"></a>Fatture

La fattura è un riepilogo di tutti gli addebiti per il periodo di fatturazione corrente. Sono inclusi gli addebiti per il programma, per tutti i prodotti e per tutti i clienti. Per esempi di scenari di fatturazione mensile e annuale, vedi [Scenari di fatturazione comuni](common-billing-scenarios.md).

La fattura è disponibile entro due (2) giorni dalla data di fatturazione selezionata nell'ora UTC. Se, ad esempio, la tua data di fatturazione è il 12 settembre, il processo di generazione della fattura inizierà alle 12:00 UTC del giorno 13 e terminerà entro le 12:00 UTC del giorno 14. Se entro le 23:59 UTC del giorno 15 non visualizzi la fattura, il tuo Contratto di servizio non è più valido e devi presentare una richiesta di servizio.

I partner del programma Cloud Solution Provider (CSP) che scelgono la fatturazione mensile pagano Microsoft per gli abbonamenti dei loro clienti (sia in base alle licenze che in base all'utilizzo) in via posticipata, dopo 60 giorni.

## <a name="price-lists"></a>Listini prezzi

I listini prezzi vengono aggiornati ogni mese. Un'anteprima dei listini prezzi è disponibile un (1) mese in anticipo.

Per visualizzare i listini prezzi:

1. [Accedi al dashboard Centro per i partner](https://partner.microsoft.com/dashboard/home).
2. Scegli **Sell** (Vendita) dal menu a sinistra e quindi fai clic su **Pricing and offers** (Prezzi e offerte).
3. Nella pagina **Pricing and offers** (Prezzi e offerte) puoi visualizzare sei mesi di listini prezzi (incluso il mese corrente) e un'anteprima di listini prezzi (se applicabile).

I prezzi **in base alle licenze** sono garantiti per l'intera durata dell'abbonamento, in genere 12 mesi dalla data di acquisto. 

I **prezzi in base all'utilizzo** possono variare di mese in mese.

**I prezzi per i prodotti, i servizi e gli abbonamenti software** sono garantiti per la durata dell'abbonamento. Possono tuttavia cambiare con il rinnovo.

Potrai prendere visione delle **rettifiche** e dei **crediti** posticipatamente nella fattura successiva, dopo l'applicazione del credito o della rettifica.

## <a name="payment-terms"></a>Condizioni di pagamento

Le condizioni di pagamento sono a 60 giorni dalla data della fattura. Le fatture devono essere pagate entro la data di scadenza della fattura (60 giorni dopo la data di fatturazione) oppure l'account risulterà insolvente con possibili ripercussioni sull'iscrizione al programma CSP. 

Puoi riottenere tutte la funzionalità complete degli account sospesi dopo il pagamento dell'importo dovuto.

### <a name="taxes-and-vat"></a>Imposte e IVA

Le imposte vengono applicate in base ai dettagli da te forniti (non quelli dei clienti), perché la relazione di fatturazione esiste tra te e Microsoft. Puoi inviare l'identificatore fiscale durante il processo di configurazione dell'account o tramite una richiesta di supporto in un secondo momento. Le modifiche saranno riportate nel ciclo di fatturazione successivo.

Per richiedere l'**esenzione dalla ritenuta d'acconto e dall'IVA**, devi inoltrare la documentazione fiscale appropriata tramite una richiesta di supporto. Le modifiche e i rimborsi appropriati saranno visibili nel ciclo di fatturazione successivo.

Per l'**esenzione IVA (imposta sul valore aggiunto)** , devi inviare il numero di partita IVA (convalidato da Microsoft) tramite una richiesta di servizio. Le modifiche e i rimborsi appropriati saranno visibili nel ciclo di fatturazione successivo.

Per altri dettagli sugli obblighi fiscali, puoi rivolgerti all'ufficio imposte locale o al tuo consulente fiscale di fiducia.

### <a name="annual-billing-rules"></a>Regole per la fatturazione annuale

Le sottoscrizioni sono annuali e rinnovate automaticamente.

La fatturazione avviene in 12 rate mensili o con un pagamento annuo per ogni abbonamento annuale.

La fatturazione avviene in anticipo per il periodo di fatturazione successivo per i servizi in base alle licenze, in base al numero di licenze alla fine del periodo di fatturazione precedente.

Eventuali modifiche del numero di licenze verranno addebitate/accreditate posticipatamente (con un calcolo proporzionale basato su licenza/giorni). Per il calcolo proporzionale viene usata la formula seguente:

`[ROUND((ROUND(Unit Price * Quantity / Number of days in pro-rated Month, 2) * Number of pro-rated days) / Quantity, 2) * Quantity]`

Gli addebiti sono riferiti alle licenze vendute e non a quelle sottoposte a provisioning.

### <a name="change-billing-frequency"></a>Modificare la frequenza di fatturazione

Per modificare la frequenza di fatturazione di un servizio online per un cliente:

1. [Accedi al dashboard Centro per i partner](https://partner.microsoft.com/dashboard/home).
2. Scegli **Customers** (Clienti) dal menu a sinistra.
3. Seleziona il cliente per cui vuoi modificare la frequenza di fatturazione dell'abbonamento.
4. Nella pagina **Subscriptions** (Abbonamenti) del cliente seleziona l'abbonamento che vuoi modificare.
5. Nella pagina **Details** (Dettagli), in **Billing frequency** (Frequenza di fatturazione), seleziona **Monthly** (Mensile) o **Annual** (Annuale). Verrà visualizzata una pagina di conferma con informazioni importanti sulla modifica della frequenza di fatturazione, oltre a un elenco degli abbonamenti che stanno per essere modificati.
6. Scegli **OK** per apportare la modifica oppure **Annulla** per annullarla.

### <a name="adjustmentscreditscancellations"></a>Rettifiche/crediti/annullamenti

Non vengono applicate penali per la risoluzione anticipata per l'annullamento dei servizi in base alle licenze.

I crediti per l'annullamento dei servizi in base alle licenze vengono calcolati in modo proporzionale per i giorni inutilizzati nel caso di annullamenti precedenti alla data di scadenza (così come le riduzioni di licenze in base alla formula precedente).

### <a name="billing-rules"></a>Regole per la fatturazione

Gli abbonamenti sono mensili e si rinnovano automaticamente in base alle nuove tariffe del servizio a consumo. Ti viene addebitato ogni mese l'utilizzo del mese precedente.

Le tariffe per i servizi a consumo possono variare all'interno del ciclo di fatturazione.

#### <a name="price-changes"></a>Modifiche dei prezzi

In caso di **aumento dei prezzi**, è previsto un preavviso di 30 giorni.

Le **diminuzioni dei prezzi** sono applicate al giorno della modifica.

Per gli **abbonamenti esistenti** verranno usate le tariffe in vigore all'inizio del ciclo di fatturazione.

Per i **nuovi abbonamenti**, se creati nell'ambito dello stesso ciclo di fatturazione, viene usata la tariffa in vigore alla data di creazione. 

### <a name="adjustmentscreditscancellations"></a>Rettifiche/crediti/annullamenti

I pagamenti con rettifiche compariranno nella fattura mensile successiva.

Non vengono applicate penali per la risoluzione anticipata per l'annullamento dei servizi basati sull'utilizzo. 

I crediti di qualsiasi tipo, inclusi quelli per il contratto di servizio, compariranno nella fattura mensile successiva.

>[!IMPORTANT]
>Se acquisti prenotazioni di Azure e/o abbonamenti software per un cliente che si trova in una località con una valuta diversa dalla tua, la valuta di fatturazione predefinita corrisponderà a quella della località del cliente e non della tua. Se hai clienti in più località, riceverai fatture e file di riconciliazione separati per ogni valuta in cui i clienti necessitano della fatturazione, consentendoti così di fatturare ai clienti nella valuta appropriata.

## <a name="manage-one-time-billing"></a>Gestire la fatturazione una tantum

### <a name="billing-status-invoices-and-reconciliation-files"></a>Stato della fatturazione, fatture e file di riconciliazione

Per visualizzare lo stato della fatturazione corrente, le fatture e i file di riconciliazione:

1. [Accedi al dashboard Centro per i partner](https://partner.microsoft.com/dashboard/home).
2. Scegli **Billing** (Fatturazione) dal menu a sinistra e quindi fai clic su **One time** (Una tantum).
3. Nella pagina relativa allo stato della fatturazione seleziona una fattura o un file di riconciliazione per visualizzare informazioni più dettagliate.

### <a name="customer-order-history"></a>Cronologia ordini di un cliente

Per visualizzare la cronologia ordini di un cliente:

1. [Accedi al dashboard Centro per i partner](https://partner.microsoft.com/dashboard/home).
2. Scegli **Customers** (Clienti) dal menu a sinistra.
3. Nella pagina **Customers** (Clienti) individua il cliente di cui vuoi visualizzare la cronologia ordini. Seleziona la freccia rivolta verso il basso per espandere il record del cliente.
4. Scegli **View orders** (Visualizza ordini) per visualizzare la cronologia ordini del cliente.

### <a name="credit-notes"></a>Note di accredito

Potrebbe essere necessario richiedere un credito o emettere una nuova fattura per i motivi seguenti:

- Correzioni da apportare all'ordine di acquisto o all'indirizzo.
- Applicazione di un rimborso fiscale dopo la generazione della fattura. Puoi richiedere un credito o emettere una nuova fattura per ottenere il rimborso fiscale a fronte della fattura originale. Lo stesso si applica ai rimborsi. Puoi richiedere un credito o rifatturare la fattura originale e quindi incassare un rimborso.

Se richiedi un credito o emetti una nuova fattura, riceverai una **nota di accredito** per annullare la fattura originale.
